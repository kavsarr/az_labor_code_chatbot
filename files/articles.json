[
  {
    "index": 0,
    "chapter_heading": "Birinci fəsil",
    "chapter_title": "Əsas müddəalar",
    "article_heading": "Maddə 1.",
    "article_title": "Azərbaycan Respublikasının əmək qanunvericiliyi sisteminə daxil olan normativ hüquqi aktlar",
    "article_body": "Azərbaycan Respublikasının əmək qanunvericiliyi sistemi:\nbu Məcəllədən;\nAzərbaycan Respublikasının müvafiq qanunlarından;\nmüvafiq icra hakimiyyəti orqanlarının səlahiyyəti çərçivəsində qəbul etdiyi normativ hüquqi aktlardan;\nəmək, sosial-iqtisadi məsələlərlə əlaqədar Azərbaycan Respublikasının bağladığı və ya tərəfdar çıxdığı\nbeynəlxalq müqavilələrdən ibarətdir."
  },
  {
    "index": 1,
    "chapter_heading": "Birinci fəsil",
    "chapter_title": "Əsas müddəalar",
    "article_heading": "Maddə 2.",
    "article_title": "Azərbaycan Respublikası Əmək Məcəlləsinin vəzifələri və prinsipləri",
    "article_body": "1. Azərbaycan Respublikasının Əmək Məcəlləsi işçilərlə işəgötürənlər arasında yaranan əmək münasibətlərini,\nhabelə onlarla müvafiq dövlət hakimiyyəti orqanları, hüquqi şəxslər arasında həmin münasibətlərdən törəyən digər\nhüquq münasibətlərini tənzim edir.\n2. Azərbaycan Respublikasının Əmək Məcəlləsi fiziki şəxslərin əmək hüquqlarının və bu hüquqların həyata\nkeçirilməsini təmin edən qaydaların minimum normalarını müəyyən edir.\n3. Azərbaycan Respublikasının Əmək Məcəlləsi (bundan sonra ismin müvafiq hallarında «bu Məcəllə») əmək\nmünasibətlərində tərəflərin:\nhüquq bərabərliyinin təmin edilməsi;\nmənafelərinin haqq-ədalətlə və qanunun aliliyinin təmin olunması ilə qorunması;\nmaddi, mənəvi, sosial, iqtisadi və digər həyati tələbatlarını ödəmək məqsədi ilə əqli, fiziki və maliyyə\nimkanlarından sərbəst istifadə etməsinin təmin edilməsi;\nəmək münasibətlərinin mülki hüquqi müqavilələrlə rəsmiləşdirilməsinin yolverilməzliyi;\n[2]\nəsasən əmək müqaviləsi (kontrakt) üzrə öhdəliklərinin icrasına hüquqi təminat yaradılması prinsiplərinə\nəsaslanır."
  },
  {
    "index": 2,
    "chapter_heading": "Birinci fəsil",
    "chapter_title": "Əsas müddəalar",
    "article_heading": "Maddə 3.",
    "article_title": "Bu Məcəllədə istifadə edilən əsas anlayışlar [3]",
    "article_body": "1 . Müəssisə — mülkiyyətçinin təşkilati-hüquqi formasından, adından və fəaliyyət növündən asılı olmayaraq\nAzərbaycan Respublikasının qanunvericiliyinə müvafiq olaraq yaratdığı hüquqi şəxs, onun və xarici hüquqi şəxsin\nfilialı, nümayəndəliyi.\n2. İşçi — işəgötürənlə fərdi qaydada yazılı əmək müqaviləsi (kontrakt) bağlayaraq müvafiq iş yerində haqqı\nödənilməklə çalışan fiziki şəxs.\n2-1. Azərbaycan Respublikasının işğaldan azad edilmiş ərazilərində işləyən mütəxəssis – peşə, orta ixtisas və ali təhsil haqqında dövlət\nsənədi və son 60 ay ərzində ən azı 24 ay əmək stajı olan və Azərbaycan Respublikasının işğaldan azad edilmiş ərazilərində əmək müqaviləsi\n(kontraktı) əsasında işləyən şəxs (xüsusi rütbəli şəxslər istisna olmaqla).\n[4]\n3 . İşəgötürən — tam fəaliyyət qabiliyyətli olub işçilərlə əmək müqaviləsi (kontrakt) bağlamaq, ona xitam\nvermək, yaxud onun şərtlərini dəyişdirmək hüququna malik mülkiyyətçi və ya onun təyin (müvəkkil) etdiyi\nmüəssisənin rəhbəri, səlahiyyətli orqanı, habelə hüquqi şəxs yaratmadan sahibkarlıq fəaliyyəti ilə məşğul olan\nfiziki şəxs.\n[5]\n4 . Əmək kollektivi — işəgötürənlə əmək münasibətlərində olan, bu Məcəllə ilə və digər normativ hüquqi\naktlarla müəyyən edilmiş əmək, sosial, iqtisadi hüquqlarını birgə həyata keçirmək və qanuni mənafelərini\nkollektiv halında müdafiə etmək səlahiyyətinə malik müvafiq iş yerlərində çalışan işçilərin birliyi.\n4-1. Əmək münasibətləri – əmək qanunvericiliyində, kollektiv müqavilə və sazişlərdə nəzərdə tutulmuş öhdəliklərə uyğun olaraq\nişəgötürənlə qarşılıqlı razılıq əsasında müəyyən edilən iş yerində işçi tərəfindən onun işə qəbul (təyin) edildiyi, seçildiyi, bərpa olunduğu peşə və\nya vəzifə üzrə əmək funksiyasının əməkhaqqı ödənilməklə şəxsən yerinə yetirilməsinə, daxili intizam qaydalarına riayət edilməsinə, işəgötürən\ntərəfindən işçinin əmək şəraitinin, təminatlarının və əməyinin mühafizəsinin təmin edilməsinə, habelə bu Məcəllənin prinsiplərinə əsaslanan\nmünasibətlərdir.\n[6]\n5. Əmək müqaviləsi (kontraktı) (bundan sonra ismin müvafiq halında “əmək müqaviləsi”)  – işəgötürənlə işçi\narasında fərdi qaydada bağlanan əmək münasibətlərinin əsas şərtlərini, tərəflərin hüquq və vəzifələrini əks\netdirən yazılı müqavilə.\n5-1. Əmək müqaviləsi bildirişi - bu Məcəllənin 7-ci maddəsinin 2-1-ci hissəsi ilə müəyyən edilmiş hallar istisna olmaqla, əmək müqaviləsinin\nbağlanılmasının, ona dəyişiklik edilməsinin və ya xitam verilməsinin müvafiq icra hakimiyyəti orqanının mərkəzləşdirilmiş elektron informasiya\nsistemində (bundan sonra - elektron informasiya sistemi) elektron qaydada qeydiyyata alınması məqsədi ilə işəgötürən tərəfindən həmin elektron\ninformasiya sisteminə gücləndirilmiş elektron imza vasitəsi ilə daxil edilən elektron sənəd. Hüquqi şəxslərin dövlət qeydiyyatı və dövlət reyestri\nhaqqında” Azərbaycan Respublikasının Qanununa uyğun olaraq yerli investisiyalı məhdud məsuliyyətli cəmiyyətin elektron dövlət qeydiyyatına\nalınması üçün ərizədə qeyd olunmuş işçilərlə ilk dəfə əmək müqaviləsinin bağlanması elektron informasiya sistemində müvafiq icra hakimiyyəti\norqanının müəyyən etdiyi orqan (qurum) tərəfindən elektron qaydada təqdim olunan məlumatlar əsasında qeydiyyata alınır.\n[7]\n6. Kollektiv müqavilə — işəgötürənin, əmək kollektivinin və ya həmkarlar ittifaqları təşkilatının arasında\n[1]\nyazılı formada bağlanan əmək, sosial-iqtisadi, məişət və digər münasibətləri tənzimləyən müqavilədir.\n7 . Kollektiv saziş — müvafiq icra hakimiyyəti orqanı, həmkarlar ittifaqlarının və işəgötürənlərin\nrespublika, peşələr, sahələr və ya ərazi üzrə birlikləri arasında bağlanan, işçilərin əmək şəraitinin\nyaxşılaşdırılması, əməyin mühafizəsi, məşğulluğun təmin edilməsi və digər sosial müdafiə tədbirlərinin həyata\nkeçirilməsi sahəsində birgə fəaliyyətə dair tərəflərin öhdəliklərini müəyyən edən razılaşma.\n8 . İş yeri — işçinin haqqı ödənilməklə vəzifəsi (peşəsi) üzrə əmək müqaviləsi ilə müəyyən edilmiş işləri\n(xidmətləri) yerinə yetirdiyi yer.\n9. Əmək funksiyası — əmək müqaviləsində nəzərdə tutulan bir və ya bir neçə vəzifə (peşə) üzrə işçinin yerinə\nyetirməli olduğu işlərin (xidmətlərin) məcmusu.\n10. Əməyin mühafizəsi — işçilərin təhlükəsiz və sağlam şəraitdə işləmək hüququnu təmin etmək məqsədi ilə bu\nMəcəllədə və digər normativ hüquqi aktlarda, habelə kollektiv müqavilələrdə, sazişlərdə, əmək müqavilələrində\nnəzərdə tutulan texniki təhlükəsizlik, sanitariya, gigiyena, müalicə-profilaktika tədbirləri, normaları və\nstandartları sistemidir.\n11. Əmək şəraiti — işçinin öz əmək funksiyasını səmərəli və faydalı yerinə yetirmək üçün minimum normaları\nbu Məcəllədə nəzərdə tutulan, habelə əmək müqaviləsində (kollektiv müqavilədə, sazişdə) tərəflərin özləri\nmüəyyən etdiyi əmək, sosial və iqtisadi normaların məcmusu.\n12. İşçilərin nümayəndəli orqanı — əmək, sosial, iqtisadi hüquqlarını və qanuni mənafelərini müdafiə etmək\nməqsədi ilə işçilərin könüllü birləşib yaratdıqları nizamnamə və müvafiq qanunvericilik əsasında fəaliyyət\ngöstərən həmkarlar ittifaqları təşkilatları (birlikləri).\n13. İşəgötürənlərin nümayəndəli orqanı — sahibkarlıq fəaliyyətləri ilə əlaqədar sosial-iqtisadi hüquqlarını,\nmülkiyyət, istehsal və əmək münasibətləri ilə bağlı mənafelərini müdafiə etmək məqsədi ilə işəgötürənlərin\nkönüllü birləşib yaratdıqları nizamnamə və müvafiq qanunvericilik əsasında fəaliyyət göstərən birliklər.\n14. Kollektiv tələblər — kollektiv müqavilələrin, sazişlərin bağlanması, onlara dəyişikliklərin edilməsi və\nicrası, habelə digər əmək, sosial və iqtisadi məsələlərlə bağlı işçilərin, ya da həmkarlar ittifaqları orqanının\nişəgötürən, onların birlikləri və ya müvafiq icra hakimiyyəti orqanları qarşısında irəli sürdüyü tələblərdir.\n15. Kollektiv əmək mübahisəsi — kollektiv tələblərdən törəyən fikir ayrılığıdır.\n16. Fərdi əmək mübahisəsi — əmək müqaviləsinin, kollektiv müqavilənin və sazişin şərtlərinin, tərəflərin\nöhdəliklərinin yerinə yetirilməsi, habelə bu Məcəllənin və digər normativ hüquqi aktların tətbiqi zamanı fərdi\nqaydada işəgötürənlə işçi arasında yaranan fikir ayrılığıdır.\n17. Tətil — kollektiv və fərdi əmək mübahisəsini həll etmək məqsədi ilə işçilərin (işçinin) müvəqqəti olaraq\nöz əmək funksiyasının icrasından tam və ya qismən könüllü imtina etməsidir."
  },
  {
    "index": 3,
    "chapter_heading": "Birinci fəsil",
    "chapter_title": "Əsas müddəalar",
    "article_heading": "Maddə 4.",
    "article_title": "Bu Məcəllənin tətbiq edildiyi iş yerləri",
    "article_body": "1. Bu Məcəllə, qanunvericiliklə müəyyən edilmiş qaydada Azərbaycan Respublikasının müvafiq hakimiyyət\norqanlarının, fiziki və hüquqi şəxslərin təsis etdikləri mülkiyyət və təşkilati-hüquqi formasından asılı\nolmayaraq respublikanın ərazisində yerləşən bütün müəssisələrdə, idarələrdə, təşkilatlarda (bundan sonra ismin\nmüvafiq halında «müəssisələr»), eləcə də müəssisə yaradılmadan işçilərlə əmək müqaviləsi bağlanmış iş\nyerlərində, həmçinin onun hüdudlarından kənarda fəaliyyət göstərən Azərbaycan Respublikasının səfirliklərində,\nkonsulluqlarında, beynəlxalq sularda Azərbaycan Respublikasının Dövlət bayrağı altında üzən gəmilərdə, şelf\nqurğularında və digər iş yerlərində tətbiq edilir.\n[8]\n2. Bu Məcəllə işəgötürənin xammalından (materialından), istehsal vasitələrindən istifadə etməklə əmək\nfunksiyasını öz evində yerinə yetirən işçilərə də şamil edilir.\n3. Azərbaycan Respublikasının qanunlarında müəyyən edilmiş dövlət büdcəsindən maliyyələşən müəssisələrdə çalışmanın yaş həddi elmi\nmüəssisə və təşkilatlar, ali təhsil müəssisələrinə şamil edilmir. \n[9]\n4. Ələt azad iqtisadi zonasında əmək münasibətləri “Ələt azad iqtisadi zonası haqqında” Azərbaycan Respublikası Qanununun tələblərinə\nuyğun olaraq tənzimlənir.\n[10]"
  },
  {
    "index": 4,
    "chapter_heading": "Birinci fəsil",
    "chapter_title": "Əsas müddəalar",
    "article_heading": "Maddə 5.",
    "article_title": "Bu Məcəllənin tətbiq edildiyi digər iş yerləri və qulluqçular",
    "article_body": "1. Azərbaycan Respublikasının xarici dövlətlərlə, beynəlxalq təşkilatlarla bağladığı müqavilələrində başqa\nhal nəzərdə tutulmayıbsa, bu Məcəllə müvafiq xarici dövlətlərin, onların fiziki və hüquqi şəxslərinin,\nbeynəlxalq təşkilatların, eləcə də vətəndaşlığı olmayan şəxslərin Azərbaycan Respublikasında təsis etdikləri və\nqanunvericilikdə nəzərdə tutulmuş qaydada dövlət qeydiyyatına alınıb, fəaliyyət göstərən iş yerlərində heç bir\nşərt qoyulmadan tətbiq edilir.\n2. Bu Məcəllə dövlət qulluqçularına, habelə prokurorluq, polis və digər hüquq-mühafizə orqanlarının\nqulluqçularına onların hüquqi statusunu tənzimləyən normativ hüquqi aktlarla müəyyən olunmuş xüsusiyyətlər\nnəzərə alınmaqla şamil edilir. Bu normativ hüquqi aktlarda həmin qulluqçuların əmək, sosial və iqtisadi\nhüquqları bütünlüklə əhatə olunmayıbsa, bu Məcəllədə nəzərdə tutulmuş müvafiq normalar onlara tətbiq edilir."
  },
  {
    "index": 5,
    "chapter_heading": "Birinci fəsil",
    "chapter_title": "Əsas müddəalar",
    "article_heading": "Maddə 6.",
    "article_title": "Bu Məcəllənin şamil edilmədiyi şəxslər",
    "article_body": "Aşağıdakı şəxslərə bu Məcəllə şamil edilmir:\na) hərbi qulluqçulara; KMQ12\nb) məhkəmə hakimlərinə;\nc) Azərbaycan Respublikasının Milli Məclisinin deputatlarına və bələdiyyələrə seçilmiş şəxslərə;\nç) xarici ölkənin hüquqi şəxsi ilə həmin ölkədə əmək müqaviləsi bağlayıb əmək funksiyasını Azərbaycan\nRespublikasında fəaliyyət göstərən müəssisədə (filialda, nümayəndəlikdə) yerinə yetirən əcnəbilərə;\nd) podrat, tapşırıq, komisyon, müəlliflik və başqa mülki-hüquqi müqavilələr üzrə işləri yerinə yetirən\nşəxslərə."
  },
  {
    "index": 6,
    "chapter_heading": "Birinci fəsil",
    "chapter_title": "Əsas müddəalar",
    "article_heading": "Maddə 7.",
    "article_title": "Əmək münasibətlərinin qanunvericiliklə və müqavilə bağlamaqla tənzimlənməsi KMQ11",
    "article_body": "1. İşçilərin əmək hüquqları və bu hüquqlarla bağlı müvafiq təminatlarının minimum səviyyəsi bu Məcəllənin 1-\nci maddəsində göstərilən normativ hüquqi aktlarla müəyyən edilmiş hüquq normaları ilə təmin edilir.\n2. Bu Məcəllənin 7-ci maddəsinin 2-1-ci hissəsi ilə müəyyən edilmiş hallar istisna olmaqla, əmək münasibətləri elektron informasiya sisteminə\ngücləndirilmiş elektron imza vasitəsi ilə daxil edilmiş əmək müqaviləsi bildirişinin qeydiyyata alınmasından və bu barədə işəgötürənə elektron\nqaydada məlumat göndərilməsindən sonra yaranır.\n[11]\n2-1. Siyahısı müvafiq icra hakimiyyəti orqanı tərəfindən təsdiq edilmiş dövlət orqanlarında müvafiq vəzifələrə (peşələrə) qəbul edilən\n(götürülən) işçilərlə işəgötürənlər arasında əmək münasibətləri əmək müqaviləsi kağız üzərində yazılı formada bağlandıqda yaranır.\n2-2. “Hüquqi şəxslərin dövlət qeydiyyatı və dövlət reyestri haqqında” Azərbaycan Respublikasının Qanununa uyğun olaraq yerli investisiyalı\nməhdud məsuliyyətli cəmiyyətin elektron dövlət qeydiyyatına alınması üçün ərizədə qeyd olunmuş şəxslərlə əmək münasibətləri həmin Qanunla\nmüəyyən olunmuş qaydada dövlət qeydiyyatı haqqında şəhadətnamə, dövlət reyestrindən çıxarış və nizamnamə cəmiyyətin elektron kabinetinə\ngöndərildiyi andan yaranır.\n[12]\n2-3. Aşağıdakı hallarda tərəflər arasında yaranan münasibətlər əmək münasibətləri hesab edilir və onların mülki hüquqi müqavilələrlə\nrəsmiləşdirilməsinə yol verilmir:\n2-3.1. müqavilənin məzmunu bu Məcəllənin 43-cü maddəsinin 2-ci hissəsinə, forması isə bu Məcəllənin 44-cü maddəsinin 2-ci hissəsi ilə\nmüəyyən edilmiş formaya uyğun olduqda;\n2-3.2. bu Məcəllənin 48-ci maddəsinə uyğun olaraq tərəflər arasında münasibətlərin rəsmiləşdirilməsi və müvafiq qeydlərin aparılması üçün\nəmək kitabçası təqdim edildikdə;\n2-3.3. tərəflər arasında münasibətlər müvafiq peşə və ya vəzifəyə qəbul (təyin) edilmə, o cümlədən ödənişli seçkili və ya təyinatlı, habelə\nmüsabiqə əsasında vəzifəni tutma, kvota üzrə işə düzəlmə, məhkəmənin qərarı ilə işə bərpa olunma ilə bağlı yarandıqda;\n2-3.4. tərəflər arasında münasibətlər işəgötürənin əsas fəaliyyət sahəsinə aid işlərin (xidmətlərin) yerinə yetirilməsi ilə bağlı yarandıqda;\n2-3.5. tərəflər arasında münasibətlər işlərin (xidmətlərin) əvəzçilik və ya müvəqqəti əvəzetmə qaydasında yerinə yetirilməsi ilə bağlı\nyarandıqda;\n2-3.6. yerinə yetirilməsi şərtlərinə görə iş (xidmət) müvəqqəti xarakterə malik olduğu halda müqavilənin müddətinin uzadılması bu\nMəcəllənin 73-cü maddəsinə uyğun tənzimləndikdə;\n2-3.7. yerinə yetirilən işə (xidmətə) görə ödənilən haqqın tərkibi bu Məcəllənin 157-ci maddəsinin 3-cü hissəsində göstərilən aylıq tarif\n(vəzifə) maaşından, əlavədən və mükafatdan ibarət olduqda;\n2-3.8. müqavilədə bu Məcəllənin 10-cu, 77-ci, 112-ci, 179-cu və 186-cı maddələrində nəzərdə tutulmuş məsələlərin tənzimlənməsi nəzərdə\ntutulduqda.\n2-4. Bu maddənin 2-3-cü hissəsində nəzərdə tutulan hallardan biri aşkar edildiyi gündən bu maddənin 2-ci hissəsinə uyğun olaraq yazılı əmək\nmüqaviləsi bağlanmalıdır.\n[13]\n3. Kollektiv müqavilələrdə, sazişlərdə, habelə əmək müqavilələrində əmək qanunvericiliyinə nisbətən daha\ngeniş əlavə əmək, sosial, iqtisadi, maddi-məişət və digər münasibətləri əhatə edən əmək şəraiti nəzərdə tutula\nbilər. Əmək müqavilələrinə işçilərin hüquqlarını qüvvədə olan qanunvericiliyə, kollektiv müqaviləyə və sazişə\nnisbətən məhdudlaşdıran şərtlərin daxil edilməsi yolverilməzdir. Belə şərtlərin tətbiqi nəticəsində işçilərə\ndəyən maddi və digər ziyan işəgötürən tərəfindən tam ödənilir.\n4. Bilavasitə əmək müqaviləsi bağlanarkən, habelə əmək münasibətləri prosesində işəgötürənlə işçinin\nqarşılıqlı razılığı ilə yeni peşəöyrətmə, ixtisasa yiyələnmə müqaviləsi bağlanıla bilər.\n5. İşçiyə yeni peşəöyrətmənin və ya ixtisasa yiyələnmənin şərtləri, qaydaları, müddəti və tərəflərin\nöhdəlikləri əldə edilən razılıq əsasında bağlanan müvafiq müqavilə ilə və yaxud əmək müqaviləsi ilə tənzimlənir."
  },
  {
    "index": 7,
    "chapter_heading": "Birinci fəsil",
    "chapter_title": "Əsas müddəalar",
    "article_heading": "Maddə 8.",
    "article_title": "Bu Məcəllə ilə müəyyən olunmuş müddətlərin hesablanması qaydaları",
    "article_body": "1. Bu Məcəllə ilə əmək hüquqlarının və vəzifələrinin yaranması, dəyişdirilməsi və xitam edilməsi müvafiq\nhallarda təqvim vaxtı ilə hesablanan müddətlərlə — illərlə, aylarla, həftələrlə, günlərlə müəyyən edilir.\n2. Müddət axımının başlanması təqvim üzrə müəyyən edilmiş vaxtın ertəsi günündən hesablanır.\n3. İllərlə, aylarla, həftələrlə hesablanan müddətlər müvafiq olaraq ilin, ayın, həftənin sonuncu günündə\nbaşa çatır. Təqvim həftələri və günləri ilə hesablanan müddətə qeyri-iş günləri də daxildir.\n4. Əgər müddətin son günü qeyri-iş gününə düşərsə, onun ardınca gələn ən yaxın iş günü müddətin bitdiyi gün\nhesab edilir."
  },
  {
    "index": 8,
    "chapter_heading": "İkinci fəsil",
    "chapter_title": "Əmək müqaviləsinin tərəflərinin əsas hüquqları, vəzifələri və əmək münasibətlərinin tənzimlənməsi sahəsində ümumi hüquqi təmİnatları",
    "article_heading": "Maddə 9.",
    "article_title": "Əmək müqaviləsi üzrə işçinin əsas hüquqları",
    "article_body": "Əmək müqaviləsi üzrə işçinin aşağıdakı əsas hüquqları vardır:\na) sərbəst surətdə ixtisasına, sənətinə, peşəsinə uyğun əmək fəaliyyəti növü və iş yeri seçərək əmək\nmüqaviləsi bağlamaq;\nb) əmək müqaviləsinin şərtlərini dəyişdirmək və ya onu ləğv etmək üçün işəgötürənə müraciət etmək;\nc) iş vaxtında və ya iş vaxtından sonra qazanc əldə etmək məqsədi ilə qanunvericiliklə qadağan edilməyən,\nhabelə əmək müqaviləsi üzrə tərəflərin öhdəliklərinə xələl gətirməyən fəaliyyətlə məşğul olmaq;\nç) həyatının, sağlamlığının və əməyinin mühafizəsini təmin edən əmək şəraitində çalışmaq, habelə belə\nşəraitin yaradılmasını tələb etmək;\nd) qanunvericiliklə müəyyən edilmiş minimum məbləğdən aşağı olmayan əmək haqqı almaq;\ne) iş vaxtından artıq vaxtda işə cəlb olunduqda əlavə əmək haqqını almaq və ya onun verilməsini tələb etmək;\nə) əmək müqaviləsi ilə müəyyən edilmiş əmək funksiyasına daxil olmayan işləri, xidmətləri yerinə yetirməkdən\nimtina etmək, belə işləri, xidmətləri icra etdikdə isə müvafiq əlavə əmək haqqının verilməsini tələb etmək;\nf) mənzil şəraitinin, ailə üzvlərinin sosial-məişət şəraitinin yaxşılaşdırılması üçün işəgötürəndən müvafiq\nsosial yardımlar almaq;\ng) qanunvericiliklə müəyyən olunmuş iş vaxtında çalışmaq;\nğ) müvafiq peşələr (vəzifələr), istehsalatlar üzrə iş yerlərində qanunvericiliklə müəyyən olunmuş\nqısaldılmış iş vaxtında çalışmaq;\nh) qanunvericiliklə müəyyən olunmuş həftələrarası istirahət günlərindən istifadə etmək;\nx) hər il bu Məcəllədə nəzərdə tutulmuş minimum müddətdən az olmayan ödənişli əsas məzuniyyətdən və müvafiq\nhallarda əlavə, sosial, ödənişsiz, təhsil məzuniyyətlərindən istifadə etmək;\nı) peşə hazırlığını artırmaq, yeni ixtisasa yiyələnmək və ixtisasını artırmaq;\ni) əmək funksiyasının yerinə yetirilməsi zamanı əmlakına və səhhətinə dəyən ziyanın ödənilməsini tələb\netmək;\nj) işəgötürən tərəfindən qanunla müəyyən olunmuş qaydada məcburi sosial sığorta, icbari tibbi sığorta, işsizlikdən sığorta\nvə istehsalatda bədbəxt hadisələr və peşə xəstəlikləri nəticəsində peşə əmək qabiliyyətinin itirilməsi hallarından icbari sığorta olunmaq, habelə\nhər hansı başqa növ sığorta qaydalarından istifadə etmək; [14]\nk) qanunvericiliklə müəyyən olunmuş qaydada həmkarlar ittifaqlarının, ictimai birliklərin üzvü olmaq, habelə\nbu təşkilatların və ya əmək kollektivinin keçirdiyi tətillərdə, mitinqlərdə, toplantılarda və qanunvericiliklə\nqadağan olunmayan digər kütləvi tədbirlərdə iştirak etmək;\nq) əmək hüquqlarının müdafiəsi üçün məhkəməyə müraciət etmək və hüquqi müdafiə olunmaq;\nl) sosial müdafiə üzrə müavinətlərdən və güzəştlərdən, sosial sığorta hüququndan  istifadə etmək;\n[15]\nm) işsizliyə görə qanunvericiliklə müəyyən olunmuş dövlət təminatını almaq;\nn) iş yeri, vəzifəsi (peşəsi), aylıq əmək haqqı və əmək münasibətləri ilə bağlı digər məlumatlar barədə\nişəgötürəndən müvafiq arayışlar almaq;\no) elektron informasiya sistemindən onunla bağlı qeydiyyata alınmış əmək müqaviləsi bildirişinin məlumatlarını , habelə iş yerindən elektron\nqaydada arayışı real vaxt rejimində əldə etmək.\n[16]"
  },
  {
    "index": 9,
    "chapter_heading": "İkinci fəsil",
    "chapter_title": "Əmək müqaviləsinin tərəflərinin əsas hüquqları, vəzifələri və əmək münasibətlərinin tənzimlənməsi sahəsində ümumi hüquqi təmİnatları",
    "article_heading": "Maddə 10.",
    "article_title": "Əmək müqaviləsi üzrə işçinin əsas vəzifələri",
    "article_body": "Əmək müqaviləsi üzrə işçinin əsas vəzifələri aşağıdakılardır:\na) əmək müqaviləsi ilə müəyyən edilmiş əmək funksiyasını vicdanla yerinə yetirmək;\nb) əmək intizamına və müəssisədaxili intizam qaydalarına əməl etmək;\nc) əməyin təhlükəsizliyi normalarına əməl etmək;\nç) işəgötürənə vurduğu maddi ziyana görə məsuliyyət daşımaq;\nd) dövlət sirrini, habelə işəgötürənin kommersiya sirrini müəyyən olunmuş qaydada və şərtlərlə gizli\nsaxlamaq;\ne) iş yoldaşlarının əmək hüquqlarını və qanuni mənafelərini pozmamaq;\nə) fərdi, kollektiv əmək mübahisələri üzrə məhkəmə qərarlarını (qətnamələrini) yerinə yetirmək;\nf) əmək qanunvericiliyinin tələblərinə əməl etmək."
  },
  {
    "index": 10,
    "chapter_heading": "İkinci fəsil",
    "chapter_title": "Əmək müqaviləsinin tərəflərinin əsas hüquqları, vəzifələri və əmək münasibətlərinin tənzimlənməsi sahəsində ümumi hüquqi təmİnatları",
    "article_heading": "Maddə 10-1.",
    "article_title": "Dövlət büdcəsindən maliyyələşən müəssisələrdə çalışmanın yaş həddi [17]",
    "article_body": "10-1.1. Dövlət büdcəsindən maliyyələşən müəssisələrdə çalışmanın yaş həddi 65-dir.\n10-1.2. Dövlət büdcəsindən maliyyələşən müəssisənin 65 yaşına çatmış işçisinin həmin müəssisədə çalışma müddəti müvafiq dövlət\norqanının rəhbəri tərəfindən hər dəfə 1 ildən çox olmayaraq uzadıla bilər. Çalışma müddətinin 5 ildən çox uzadılmasına yol verilmir.\n10-1.3. Elm, mədəniyyət, səhiyyə və təhsil sahələrinin inkişafında müvafiq icra hakimiyyəti orqanı tərəfindən müəyyən edilmiş xüsusi\nxidmətləri olmuş dövlət büdcəsindən maliyyələşən müəssisənin 65 yaşına çatmış işçisinin çalışma müddəti müvafiq dövlət orqanı tərəfindən bu\nQanunun 10-1.2-ci maddəsində nəzərdə tutulmuş müddətdən artıq uzadıla bilər.\n10-1.4. Bu Qanunun 10-1.2-ci və 10-1.3-cü maddələrinə uyğun olaraq müvafiq sahə üzrə dövlət büdcəsindən maliyyələşən müəssisələrdə\nçalışma müddəti uzadılmış işçilərin sayı həmin sahə üzrə dövlət büdcəsindən maliyyələşən müəssisələrin işçilərinin ümumi sayının 15 faizindən\nartıq ola bilməz.\n10-1.5. Müvafiq sahə üzrə dövlət büdcəsindən maliyyələşən hər bir müəssisənin çalışma müddəti uzadılmış işçilərinin sayı həmin\nmüəssisənin işçilərinin sayının 2 faizindən artıq ola bilməz. Müəssisənin işçilərinin sayı 100 nəfərdən az olduqda, çalışma müddəti uzadılmış\nişçilərin sayı iki ştat vahidinə qədər yuvarlaqlaşdırılır.\n10-1.6. Dövlət büdcəsindən maliyyələşən müəssisələrdə çalışan işçilərin çalışma müddətinin uzadılmasına onların razılığı əsasında yol\nverilir."
  },
  {
    "index": 11,
    "chapter_heading": "İkinci fəsil",
    "chapter_title": "Əmək müqaviləsinin tərəflərinin əsas hüquqları, vəzifələri və əmək münasibətlərinin tənzimlənməsi sahəsində ümumi hüquqi təmİnatları",
    "article_heading": "Maddə 11.",
    "article_title": "İşəgötürənin əsas hüquqları",
    "article_body": "1. Əmək münasibətləri sahəsində işəgötürənin aşağıdakı əsas hüquqları vardır:\na) bu Məcəllə ilə müəyyən edilmiş qaydada işçilərlə əmək müqavilələri bağlamaq, onların şərtlərini\ndəyişdirmək;\nb) bu Məcəllə ilə müəyyən edilmiş qaydada və əsaslarla əmək müqavilələrini ləğv etmək;\nc) işçilərdən əmək müqaviləsi ilə müəyyən edilmiş şərtlərin, öhdəliklərin vaxtında və keyfiyyətlə yerinə\nyetirilməsini tələb etmək;\nç) işgüzar keyfiyyətinə, əməyinin nəticələrinə, peşəkarlıq səviyyəsinə uyğun olaraq işçini müvafiq\nvəzifələrə (peşələrə) irəli çəkmək;\nd) işçilər əmək müqaviləsinin şərtlərini, müəssisədaxili intizam qaydalarını pozduqda qanunvericiliklə\nmüəyyən olunmuş qaydada onları intizam məsuliyyətinə cəlb etmək;\ne) işçilərin ona və ya mülkiyyətçiyə vurduğu maddi ziyanın ödənilməsi üçün qanunvericiliyə müvafiq tədbirlər\ngörmək;\nə) bu Məcəllənin və digər normativ hüquqi aktların tələblərinə əməl etməklə əmək şəraitinin şərtlərini\ndəyişdirmək və ya işçilərin sayını ixtisar etmək, ştatları, struktur bölmələri ləğv etmək;\nf) əmək kollektivi ilə və ya həmkarlar ittifaqları təşkilatı ilə kollektiv müqavilə bağlamaq və bu müqavilə\nüzrə öhdəliklərin yerinə yetirilməsinə nəzarət etmək;\ng) əmək müqaviləsi bağlayarkən bu Məcəllə ilə müəyyən edilmiş qaydada və müddətə sınaq müddətini müəyyən\netmək;\nğ) işçilərin peşə hazırlığı səviyyəsinin yüksəldilməsi, yeni ixtisasa yiyələnməsi və ixtisasının artırılması məqsədilə əlavə təhsil\nmüəssisələrində əlavə təhsilini təşkil etmək.\n[18]\n2. İşəgötürənin bu maddədə nəzərdə tutulan hüquqlarının həyata keçirilməsinə, bu Məcəllənin 12-ci maddəsi\nilə və digər normativ hüquqi aktlarla müəyyən edilmiş vəzifələrinin icra edilməsinə hər cür müdaxilə və maneələr\nedilməsi yolverilməzdir. İşəgötürənin bu sahədə fəaliyyətinə müdaxilə edərək onun qanuni hüquqlarını pozan şəxs\nqanunvericilikdə nəzərdə tutulan qaydada müvafiq məsuliyyət daşıyır."
  },
  {
    "index": 12,
    "chapter_heading": "İkinci fəsil",
    "chapter_title": "Əmək müqaviləsinin tərəflərinin əsas hüquqları, vəzifələri və əmək münasibətlərinin tənzimlənməsi sahəsində ümumi hüquqi təmİnatları",
    "article_heading": "Maddə 12.",
    "article_title": "İşəgötürənin əsas vəzifələri və məsuliyyəti",
    "article_body": "1. Əmək münasibətləri sahəsində işəgötürənin əsas vəzifələri bunlardır:\na) əmək müqaviləsinin şərtlərinə və onlarda nəzərdə tutulan öhdəliklərə əməl etmək;\nb) bu Məcəllənin və əmək qanunvericiliyinə dair digər normativ hüquqi aktların tələblərini yerinə yetirmək;\nc) əmək müqavilələrini bu Məcəllədə nəzərdə tutulmuş əsaslarla və qaydada pozmaq;\nç) kollektiv müqavilələrin, sazişlərin şərtlərinə, onlarda nəzərdə tutulmuş öhdəliklərə əməl etmək;\nd) fərdi, kollektiv əmək mübahisələri üzrə məhkəmə qərarlarını (qətnamələrini) yerinə yetirmək;\ne) işçilərin ərizə və şikayətlərinə qanunvericilikdə nəzərdə tutulmuş müddətdə və qaydada baxmaq;\nə) işçilərin əmək, maddi, sosial-məişət şəraitinin, onların ailəsinin rifah halının yaxşılaşdırılması üçün\nmüəssisənin əsasnaməsinə (nizamnaməsinə), kollektiv müqaviləyə müvafiq olaraq zəruri tədbirlər görmək;\nf) işə qəbul, işdə irəli çəkilmək, peşə hazırlığını artırmaq, yeni ixtisasa yiyələnmək və ixtisasını artırmaq zamanı, işin keyfiyyətini\nqiymətləndirərkən, işdən azad edərkən cinsindən asılı olmayaraq işçilərə eyni yanaşmaq və bərabər imkanlar yaratmaq;\ng) cinsindən asılı olmayaraq eyni işlə məşğul olan işçilərə eyni iş şəraitini yaratmaq, eyni pozuntuya görə işçilərə fərqli intizam tənbehi\ntədbirini tətbiq etməmək, cinsi mənsubiyyətə görə ayrı-seçkiliyin və seksual qısnamanın qarşısını almaq üçün lazımi tədbirlər görmək; \n[19]\nğ) uşaqları onların həyatına, sağlamlığına və ya mənəviyyatına təhlükə törədə bilən fəaliyyətə cəlb etməmək;  \n[20]\nh) əmək müqaviləsi bildirişini elektron informasiya sisteminə gücləndirilmiş elektron imza vasitəsi ilə  daxil etmək (bu\nMəcəllənin 7-ci maddəsinin 2-1-ci və 2-2-ci hissələri ilə müəyyən edilmiş hallar istisna olmaqla);\n[21]\nx) bu Məcəllə ilə işçiyə ödənilən bütün ödənişlərin “Nağdsız hesablaşmalar haqqında” Azərbaycan Respublikasının Qanununa uyğun olaraq\nödənilməsini təmin etmək;\n[22]\nı) “Məşğulluq haqqında” Azərbaycan Respublikasının Qanununda nəzərdə tutulan vəzifələrin həyata keçirilməsini təmin etmək;\n[23]\ni) “Əlilliyi olan şəxslərin hüquqları haqqında” Azərbaycan Respublikasının Qanununa uyğun olaraq əlilliyi olan şəxslərin digər şəxslərlə\nbərabər səviyyədə əmək fəaliyyəti ilə məşğul olmasını təmin etmək;\n[24]\nj) işçilərin icbari tibbi sığortası üzrə sığorta haqlarının “Tibbi sığorta haqqında” Azərbaycan Respublikasının Qanununa uyğun olaraq vaxtında\nvə tam həcmdə ödənilməsini təmin etmək.\n[25]\n2. İşçilərin hüquqlarını pozan, əmək müqaviləsi üzrə öz öhdəliklərini yerinə yetirməyən, 15 yaşına çatmamış\nşəxsləri işə götürən, uşaqları onların həyatına, sağlamlığına və ya mənəviyyatına təhlükə törədə bilən fəaliyyətə cəlb edən, qanunla pedaqoji\nfəaliyyətlə məşğul olması qadağan edilən şəxslə pedaqoji fəaliyyətlə məşğul olmaq üçün əmək müqaviləsi bağlayan, habelə bu Məcəllənin\ntələblərinə əməl etməyən işəgötürən qanunvericiliklə müəyyən olunmuş qaydada müvafiq məsuliyyətə cəlb edilir.\n[26]"
  },
  {
    "index": 13,
    "chapter_heading": "İkinci fəsil",
    "chapter_title": "Əmək müqaviləsinin tərəflərinin əsas hüquqları, vəzifələri və əmək münasibətlərinin tənzimlənməsi sahəsində ümumi hüquqi təmİnatları",
    "article_heading": "Maddə 13.",
    "article_title": "Əcnəbilərin və vətəndaşlığı olmayan şəxslərin əmək hüququnun tənzimlənməsi",
    "article_body": "1. Qanunla və ya Azərbaycan Respublikasının tərəfdar çıxdığı beynəlxalq müqavilələr ilə başqa hal nəzərdə\ntutulmayıbsa, əcnəbilər və vətəndaşlığı olmayan şəxslər Azərbaycan Respublikasında olarkən Azərbaycan\nRespublikasının vətəndaşları ilə bərabər bütün əmək hüquqlarından istifadə edə bilər və bu hüquqlara müvafiq\nolan vəzifələr daşıyırlar.\n2. Qanunda nəzərdə tutulmuş hallar istisna olunmaqla əcnəbilərin və vətəndaşlığı olmayan şəxslərin bu\nMəcəllədə və digər normativ hüquqi aktlarda nəzərdə tutulmuş əmək hüquqlarının məhdudlaşdırılması qadağandır.\n3. \nƏmək \nmünasibətləri \nsahəsində \nAzərbaycan \nRespublikasının \nvətəndaşlarına \nnisbətən \nəcnəbilərə \nvə\nvətəndaşlığı olmayan şəxslərə daha üstün hüquqların müəyyən edilməsi yolverilməzdir.\n4. İşəgötürənlər Azərbaycan Respublikasının Miqrasiya Məcəlləsinin 64-cü maddəsində nəzərdə tutulmuş hallar\nistisna olmaqla, işə cəlb etmək istədikləri hər bir əcnəbi və vətəndaşlığı olmayan şəxs üçün həmin Məcəllə ilə\nmüəyyən edilmiş qayda və şərtlərlə iş icazəsi almalıdırlar.\n[27]\n5. Əməkçi miqrantların əmək fəaliyyəti ilə bağlı Azərbaycan Respublikasının Miqrasiya Məcəlləsində nəzərdə\ntutulmayan məsələlər bu Məcəllə ilə tənzimlənir. [28]\n6. İşəgötürənlər tərəfindən əməkçi miqrantların hüquqlarının təmin edilməsinə nəzarəti müvafiq icra\nhakimiyyəti orqanı həyata keçirir."
  },
  {
    "index": 14,
    "chapter_heading": "İkinci fəsil",
    "chapter_title": "Əmək müqaviləsinin tərəflərinin əsas hüquqları, vəzifələri və əmək münasibətlərinin tənzimlənməsi sahəsində ümumi hüquqi təmİnatları",
    "article_heading": "Maddə 14.",
    "article_title": "Əmək münasibətləri sahəsində dövlət hakimiyyəti orqanlarının vəzifələri",
    "article_body": "1. Əmək münasibətlərinin tənzimlənməsi sahəsində qanunvericilik, icra və məhkəmə hakimiyyəti orqanları öz\nsəlahiyyətləri çərçivəsində:\nqanunvericiliyin tələblərinə əmək münasibətlərinin subyektləri tərəfindən hər yerdə eyni qaydada və dürüst\nəməl olunmasını;\nsağlam və təhlükəsiz əmək şəraitinin təmin olunmasını;\nişçilərin və işəgötürənlərin hüquqlarının pozulmasının qarşısının alınmasını;\nişçilərin və işəgötürənlərin pozulmuş hüquqlarının bərpa olunmasını;\nsəlahiyyətləri çərçivəsində əmək qanunvericiliyinin təkmilləşdirilməsini;\nəmək münasibətləri sahəsində Azərbaycan Respublikasının Konstitusiyası ilə müəyyən edilmiş insan hüquqları\nvə azadlıqları prinsipləri əsasında dövlət siyasətinin həyata keçirilməsini təmin etməlidirlər.\n2. \nDövlət, \niş \nqüvvəsindən \nsəmərəli \nistifadə \nolunmasını \ntəmin \netmək, \nAzərbaycan \nRespublikası\nKonstitusiyasının 35-ci maddəsinin VIII hissəsinə müvafiq olaraq işsizliyin aradan qaldırılması məqsədi ilə\nvətəndaşların peşəkarlıq səviyyəsini, əmək vərdişlərini, çoxillik təcrübəsini nəzərə almaqla müvafiq ixtisaslar,\nsənətlər, peşələr üzrə ölkədə mövcud olan işçi qüvvəsindən istifadə olunmadan xarici ölkələrdən əsassız olaraq\nmütəxəssislərin işə cəlb olunmasının qarşısının alınmasını, işsizlik, əhalinin məşğulluğu və miqrasiyası\nməsələlərini tənzimləyir.\n3. Əmək münasibətləri sahəsində dövlət siyasətinin həyata keçirilməsi müvafiq icra hakimiyyəti orqanı\ntərəfindən təmin edilir. Həmin icra hakimiyyəti orqanı:\nsəlahiyyətləri çərçivəsində müəyyən edilmiş hallarda əmək münasibətlərinin tənzim edilməsinin təmin olunması\nüçün müvafiq normativ hüquqi aktlar qəbul edir;\nəməyin ödənilməsi, əmək münasibətləri, əməyin mühafizəsi, əmək ehtiyatlarından istifadə, əmək miqrasiyası,\nəhalinin sosial müdafiəsi, əlilliyi olan, o cümlədən sağlamlıq imkanları məhdud 18 yaşınadək  işçilərin reabilitasiyası\nproblemləri sahəsində dövlət siyasətini həyata keçirir;\n[29]\nəmək münasibətləri sahəsində elektron xidmətləri elektron informasiya sistemi vasitəsilə həyata keçirir.\n[30]"
  },
  {
    "index": 15,
    "chapter_heading": "İkinci fəsil",
    "chapter_title": "Əmək müqaviləsinin tərəflərinin əsas hüquqları, vəzifələri və əmək münasibətlərinin tənzimlənməsi sahəsində ümumi hüquqi təmİnatları",
    "article_heading": "Maddə 15.",
    "article_title": "Əmək qanunvericiliyinə əməl olunmasına dövlət nəzarətini həyata keçirən orqan",
    "article_body": "1. Bu Məcəllənin və əmək qanunvericiliyinə dair digər normativ hüquqi aktların tələblərinə əməl olunmasına\ndövlət nəzarətini müvafiq icra hakimiyyəti orqanı həyata keçirir.\n2. Əmək qanunvericiliyinə əməl olunmasına dövlət nəzarətini həyata keçirən orqan səlahiyyəti çərçivəsində\nəmək \nqanunvericiliyinin \npozulmasında \ntəqsirkar \nşəxslərdən \nyol \nverdikləri \nhüquq \npozuntularının \naradan\nqaldırılmasını tələb etmək, onları Azərbaycan Respublikasının İnzibati Xətalar Məcəlləsi ilə müəyyən olunmuş hallarda və\nqaydada inzibati məsuliyyətə cəlb etmək və digər məsuliyyətə cəlb olunması üçün müvafiq orqanlar qarşısında\nməsələ qaldırmaq hüququna malikdir.\n[31]\n3. Əmək qanunvericiliyinə əməl olunmasına dövlət nəzarətini həyata keçirən orqanın hüquqları, vəzifələri və\nfəaliyyət qaydaları müvafiq icra hakimiyyəti orqanı tərəfindən təsdiq edilmiş Əsasnamə ilə tənzim edilir.\n4. Əmək qanunvericiliyinə əməl olunmasına dövlət nəzarətini həyata keçirən orqan bu Məcəllə ilə və digər\nnormativ hüquqi aktlarla məhkəmənin səlahiyyətinə aid olan məsələlərin həlli üzrə fəaliyyət göstərə bilməz.\n5. Əmək qanunvericiliyinə əməl olunmasına dövlət nəzarətini həyata keçirən orqanın vəzifəli şəxslərinin bu\nMəcəllənin və əmək qanunvericiliyinə dair digər normativ hüquqi aktların tələblərinə əməl olunmasına dair qəbul\netdiyi qərarların, göstərişlərin işəgötürənlər və işçilər, habelə əmək münasibətlərinin digər iştirakçıları\ntərəfindən icrası məcburidir. [32]\n6. Əmək qanunvericiliyinə əməl olunmasına dövlət nəzarətini həyata keçirən orqanın vəzifəli şəxslərinin\nqərarlarından və göstərişlərindən inzibati qaydada və (və ya) məhkəməyə şikayət verilə bilər.\n[33]\n7. Müvafiq icra hakimiyyəti orqanı elektron informasiya sisteminə müvafiq icra hakimiyyəti orqanının real vaxt rejimində inteqrasiya olunmasını\ntəmin etməlidir.\n[34]\nQeyd: Bu Məcəllədə «əmək münasibətlərinin iştirakçıları» dedikdə, işəgötürənlər, işçilər, mülkiyyətçi,\nişəgötürənin tabeçiliyində olan vəzifəli şəxslər, əməyin mühafizəsi xidmətlərinin nümayəndələri, işçinin öz\nhüquqlarını müdafiə etmək üçün müvəkkil etdiyi nümayəndəsi, həmkarlar ittifaqlarının nümayəndələri və\nişəgötürənlərin nümayəndəli orqanlarının səlahiyyətli vəzifəli şəxsləri başa düşülməlidir."
  },
  {
    "index": 16,
    "chapter_heading": "İkinci fəsil",
    "chapter_title": "Əmək müqaviləsinin tərəflərinin əsas hüquqları, vəzifələri və əmək münasibətlərinin tənzimlənməsi sahəsində ümumi hüquqi təmİnatları",
    "article_heading": "Maddə 16.",
    "article_title": "Əmək münasibətlərində ayrı-seçkiliyin yolverilməzliyi",
    "article_body": "1. Əmək münasibətlərində vətəndaşlığına, cinsinə, irqinə, dininə, milliyyətinə, dilinə, yaşayış yerinə,\nəmlak vəziyyətinə, ictimai-sosial mənşəyinə, yaşına, ailə vəziyyətinə, əqidəsinə, siyasi baxışlarına, həmkarlar\nittifaqlarına və ya başqa ictimai birliklərə mənsubiyyətinə, qulluq mövqeyinə, həmçinin işçinin işgüzar\nkeyfiyyətləri, peşəkarlıq səriştəsi, əməyinin nəticələri ilə bağlı olmayan digər amillərə görə işçilər arasında\nhər hansı ayrı-seçkiliyə yol verilməsi, həmin amillər zəminində bilavasitə və ya dolayısı ilə imtiyazların və\ngüzəştlərin müəyyən edilməsi, habelə hüquqlarının məhdudlaşdırılması qəti qadağandır.\nİnsanın immunçatışmazlığı virusu ilə yaşayan şəxslərin işləməsinə yol verilməyən peşə növləri və vəzifələr istisna olmaqla, onları insanın\nimmunçatışmazlığı virusuna yoluxması səbəbinə görə işə qəbul etməkdən, işdə irəli çəkməkdən imtina etmək və ya işdən azad etmək\nqadağandır. İşəgötürən işçinin insanın immunçatışmazlığı virusuna yoluxması barədə məlumata malik olduqda bu məlumatı açıqlamamalıdır.\n[35]\nŞəxsin dağınıq skleroz xəstə olması səbəbinə görə əmək müqaviləsinin bağlanmasından imtina etmək və ya əmək müqaviləsinə xitam vermək\n(işəgötürənin müvafiq işi (vəzifəsi) olmadığı, habelə belə şəxslərin əməyindən istifadə olunmasına yol verilməyən iş yerlərinə işə götürməkdən\nimtina olunan hallar istisna olmaqla) yolverilməzdir. \n[36]\nƏlilliyi olan şəxsin səhhətinin peşə vəzifələrini yerinə yetirməsinə mane olduğu, yaxud başqa şəxslərin səhhəti və əmək təhlükəsizliyi üçün\ntəhlükə törətdiyi hallar istisna olmaqla, onunla əlillik səbəbindən əmək müqaviləsini bağlamaqdan, işdə irəli çəkməkdən imtina edilməsinə,\nəmək müqaviləsinə xitam verilməsinə və öz razılığı olmadan başqa işə (peşəyə, vəzifəyə) keçirilməsinə yol verilmir.\n[37]\n2. Qadınlara, əlilliyi olan şəxslərə, yaşı 18-dən az olan və sosial müdafiəyə ehtiyacı olan digər şəxslərə , habelə\nAzərbaycan Respublikasının işğaldan azad edilmiş ərazilərində işləyən mütəxəssislərə əmək münasibətlərində güzəştlərin,\nimtiyazların və əlavə təminatların müəyyən edilməsi ayrı-seçkilik hesab edilmir.\n[38]\n3. Əmək münasibətləri prosesində işçilər arasında bu maddənin birinci hissəsində göstərilən ayrı-seçkiliyə\nyol verən işəgötürən və ya digər fiziki şəxs qanunvericilikdə nəzərdə tutulmuş qaydada müvafiq məsuliyyət\ndaşıyır.\n4. Ayrı-seçkiliyə məruz qalan işçi pozulmuş hüququnun bərpa edilməsi tələbi ilə məhkəməyə müraciət edə\nbilər."
  },
  {
    "index": 17,
    "chapter_heading": "İkinci fəsil",
    "chapter_title": "Əmək müqaviləsinin tərəflərinin əsas hüquqları, vəzifələri və əmək münasibətlərinin tənzimlənməsi sahəsində ümumi hüquqi təmİnatları",
    "article_heading": "Maddə 17.",
    "article_title": "Məcburi əməyin qadağan edilməsi",
    "article_body": "1. Hər hansı qayda və üsulla zor işlətməklə, həmçinin əmək müqaviləsinə xitam veriləcəyi hədə-qorxusu ilə\nişçini əmək funksiyasına daxil olmayan işi (xidməti) yerinə yetirməyə məcbur etmək qadağandır. İşçini məcburi\nəməyə cəlb edən təqsirkar şəxslər qanunvericiliklə müəyyən edilmiş qaydada məsuliyyətə cəlb edilirlər.\n2. Hərbi və ya fövqəladə vəziyyətlə əlaqədar müvafiq qanunvericilik əsasında, habelə qanuni qüvvəyə minmiş\nməhkəmə hökmlərinin icrası zamanı müvafiq dövlət orqanlarının nəzarəti altında yerinə yetirilən işlərdə məcburi\nəməyə yol verilir."
  },
  {
    "index": 18,
    "chapter_heading": "İkinci fəsil",
    "chapter_title": "Əmək müqaviləsinin tərəflərinin əsas hüquqları, vəzifələri və əmək münasibətlərinin tənzimlənməsi sahəsində ümumi hüquqi təmİnatları",
    "article_heading": "Maddə 17-1.",
    "article_title": "Uşaqlarla müntəzəm təmasla əlaqədar işlərin görülməsinə qoyulan məhdudiyyətlər [39]",
    "article_body": "Uşaqlara qarşı cinsi istismar və ya cinsi zorakılıqla bağlı cinayətə görə məhkum olunmuş şəxslər uşaqlarla müntəzəm təmasla əlaqədar işə\nqəbul (təyin) və ya cəlb edilə bilməzlər."
  },
  {
    "index": 19,
    "chapter_heading": "İkinci fəsil",
    "chapter_title": "Əmək müqaviləsinin tərəflərinin əsas hüquqları, vəzifələri və əmək münasibətlərinin tənzimlənməsi sahəsində ümumi hüquqi təmİnatları",
    "article_heading": "Maddə 18.",
    "article_title": "Fərdi və kollektiv əmək mübahisəsi hüququ, onun qanunvericiliklə tənzimlənməsi",
    "article_body": "1. Özlərinin hüquqlarını, qanuni mənafelərini müdafiə etmək məqsədi ilə işçinin, işəgötürənin, əmək\nkollektivinin, həmkarlar ittifaqları təşkilatının fərdi və ya kollektiv əmək mübahisəsi aparmaq hüququ vardır.\nBu hüququn həyata keçirilməsi yalnız qanunvericilikdə nəzərdə tutulan hallarda və qaydada məhdudlaşdırıla bilər.\n2. İşəgötürənlə işçi, habelə əmək kollektivi arasında əmək qanunvericiliyinin tətbiqi zamanı meydana çıxan\nfərdi və kollektiv əmək mübahisələrinin həlli bu Məcəllənin XI bölməsində nəzərdə tutulan qaydada tənzimlənir."
  },
  {
    "index": 20,
    "chapter_heading": "İkinci fəsil",
    "chapter_title": "Əmək müqaviləsinin tərəflərinin əsas hüquqları, vəzifələri və əmək münasibətlərinin tənzimlənməsi sahəsində ümumi hüquqi təmİnatları",
    "article_heading": "Maddə 19.",
    "article_title": "Həmkarlar ittifaqları",
    "article_body": "1. İşçilər arasında heç bir fərq qoyulmadan, işəgötürəndən qabaqcadan icazə alınmadan, sırf könüllülük\nprinsipləri əsasında həmkarlar ittifaqları təşkilatı yaradıla bilər. İşçilər əmək, sosial, iqtisadi hüquqlarını,\nqanuni mənafelərini müdafiə etmək üçün müvafiq həmkarlar ittifaqlarına daxil olub həmkarlar ittifaqlarının\nfəaliyyəti ilə məşğul ola bilərlər.\n2. Həmkarlar ittifaqlarının hüquqları, vəzifələri və səlahiyyətləri «Həmkarlar ittifaqları haqqında»\nAzərbaycan Respublikasının Qanunu və onların nizamnamələri ilə müəyyən edilir."
  },
  {
    "index": 21,
    "chapter_heading": "İkinci fəsil",
    "chapter_title": "Əmək müqaviləsinin tərəflərinin əsas hüquqları, vəzifələri və əmək münasibətlərinin tənzimlənməsi sahəsində ümumi hüquqi təmİnatları",
    "article_heading": "Maddə 20.",
    "article_title": "İşəgötürənlərin nümayəndəli orqanları",
    "article_body": "1. İşəgötürənlər iqtisadi, maliyyə maraqlarını, sahibkarlıq fəaliyyəti ilə bağlı mənafelərini müdafiə etmək,\nhabelə həmkarlar ittifaqları ilə münasibətlərdə sosial tərəfdaşlıq etmək üçün könüllü şəkildə müvafiq təşkilat\nyaradaraq birləşə bilərlər.\n2. İşəgötürənlərin nümayəndəli orqanının hüquqları, vəzifələri, fəaliyyət istiqamətləri və qaydaları müvafiq\nnormativ hüquqi aktlarla və onun nizamnaməsi (əsasnaməsi) ilə tənzim edilir.\n3. İşəgötürənlərin nümayəndəli orqanının fəaliyyəti işçilərin və işəgötürənlərin hüquq bərabərliyi və bu\nMəcəllə ilə müəyyən edilmiş qaydada əmək münasibətlərinin müvafiq müqavilələr, sazişlər bağlamaqla tənzimlənməsi\nprinsipində qurulmalıdır.\n4. İşəgötürənlərin nümayəndəli orqanı üçün işçilərin nümayəndəli orqanlarına nisbətən hər hansı üstün\nhüquqların, güzəştlərin, imtiyazların müəyyən edilməsi yolverilməzdir."
  },
  {
    "index": 22,
    "chapter_heading": "İkinci fəsil",
    "chapter_title": "Əmək müqaviləsinin tərəflərinin əsas hüquqları, vəzifələri və əmək münasibətlərinin tənzimlənməsi sahəsində ümumi hüquqi təmİnatları",
    "article_heading": "Maddə 21.",
    "article_title": "Müəssisələrdə ictimai özünüidarə orqanlarının fəaliyyəti",
    "article_body": "1. Müəssisələrdə həmkarlar ittifaqları təşkilatları ilə yanaşı, qanunvericiliklə müəyyən edilmiş qaydada\nyaradılan işçilərin digər nümayəndəli ictimai özünüidarə orqanları, habelə işəgötürənlərin nümayəndəli orqanı\nnizamnamələrinə (əsasnamələrinə) uyğun fəaliyyət göstərə bilər.\n2. Müəssisənin mülkiyyətçisi, işəgötürəni həmkarlar ittifaqları təşkilatlarının və işçilərin digər\nnümayəndəli ictimai özünüidarə orqanlarının fəaliyyəti üçün kollektiv müqavilələrdə nəzərdə tutulan və ya bu\ntəşkilat və ictimai özünüidarə orqanlarının işəgötürənlə qarşılıqlı razılığı, yaxud onların arasında bağlanmış\nmüqavilə əsasında müəyyən edilən müvafiq şəraitin yaradılmasını təmin edir.\n3. Müəssisələrdə siyasi partiyaların, dini qurumların fəaliyyətinə yol verilmir.\nQeyd: Bu maddədə «ictimai özünüidarə orqanları» dedikdə, əmək kollektivi şurası, sədrlər (direktorlar)\nşurası, ixtiraçılar, səmərələşdiricilər, yaradıcılıq, qadınlar, veteranlar cəmiyyətləri və müvafiq normativ\nhüquqi aktlar əsasında əmək münasibətləri iştirakçılarının təsis etdikləri digər ictimai birliklər başa\ndüşülməlidir."
  },
  {
    "index": 23,
    "chapter_heading": "İkinci fəsil",
    "chapter_title": "Əmək müqaviləsinin tərəflərinin əsas hüquqları, vəzifələri və əmək münasibətlərinin tənzimlənməsi sahəsində ümumi hüquqi təmİnatları",
    "article_heading": "Maddə 21-1.",
    "article_title": "Azərbaycan Respublikasının işğaldan azad edilmiş ərazilərində işləyən mütəxəssislərin işinin xüsusiyyətləri [40]",
    "article_body": "21-1.1. Azərbaycan Respublikasının işğaldan azad edilmiş ərazilərində işləyən mütəxəssislər aşağıdakı şərtlər birgə mövcud olduğu hallarda\nbu Məcəllədə və Azərbaycan Respublikasının digər qanunlarında nəzərdə tutulan güzəştlərdən və imtiyazlardan istifadə etmək hüququna\nmalikdirlər:\n21-1.1.1. mütəxəssislərin əmək müqaviləsi (kontraktı) bağladıqları işəgötürən (o cümlədən, hüquqi şəxs olduqda onun Azərbaycan\nRespublikası Vergi Məcəlləsinin 33.2-ci maddəsinə uyğun olaraq vergi uçotuna alınmış filialı, nümayəndəliyi) Azərbaycan Respublikasının işğaldan\nazad edilmiş ərazilərində vergi uçotunda olduqda;\n21-1.1.2. mütəxəssislərin əmək müqaviləsi (kontraktı) üzrə iş yeri Azərbaycan Respublikasının işğaldan azad edilmiş ərazilərində yerləşdikdə;\n21-1.1.3. mütəxəssislər Azərbaycan Respublikasının işğaldan azad edilmiş ərazilərində məskunlaşdıqda.\n21-1.2. Bu Məcəllənin 21-1.1.1–21.1.1.3-cü maddələrində nəzərdə tutulan şərtlər pozulduqda güzəştlərin və imtiyazların tətbiqi dayandırılır.\n \nII bölmə\n \nKollektiv müqavilə və saziş"
  },
  {
    "index": 24,
    "chapter_heading": "Üçüncü fəsil",
    "chapter_title": "Kollektiv müqavilə və sazişin bağlanmasının ümumi qaydaları",
    "article_heading": "Maddə 22.",
    "article_title": "Kollektiv müqavilə və sazişin hazırlanması, bağlanması və yerinə yetirilməsinin əsas prinsipləri",
    "article_body": "Kollektiv müqavilə və sazişin hazırlanması, bağlanması və yerinə yetirilməsinin əsas prinsipləri\naşağıdakılardır:\na) tərəflərin hüquq bərabərliyi;\nb) kollektiv müqavilə və sazişin məzmununa dair məsələlərin müzakirəsində tərəflərin müstəqilliyi və\nkönüllülüyü;\nc) obyektiv səbəbdən təmin edilə bilməyən şərtlərin kollektiv müqavilənin və sazişin məzmununa daxil\nedilməsinin yolverilməzliyi;\nç) öhdəliklərin icrasına təminat;\nd) qanunvericiliyin tələblərinə əməl edilməsi;\ne) öhdəliklərin icrasına nəzarət və icra edilməməsinə görə məsuliyyət."
  },
  {
    "index": 25,
    "chapter_heading": "Üçüncü fəsil",
    "chapter_title": "Kollektiv müqavilə və sazişin bağlanmasının ümumi qaydaları",
    "article_heading": "Maddə 23.",
    "article_title": "Kollektiv müqavilənin və sazişin bağlanmasına, onlara dəyişikliklər edilməsinə və icrasına müdaxilənin yolverilməzliyi",
    "article_body": "Kollektiv müqavilənin və sazişin bağlanılması, onlara dəyişikliklər edilməsi və yerinə yetirilməsi zamanı\nicra hakimiyyəti orqanlarının, başqa işəgötürənlərin, siyasi partiyaların, ictimai birliklərin və dini\nqurumların tərəflərin hüquqlarını, habelə qanunvericiliklə qorunan mənafelərini məhdudlaşdıran və ya onların\nhəyata keçirilməsinə maneçilik törədən hər hansı müdaxiləsi qadağandır."
  },
  {
    "index": 26,
    "chapter_heading": "Üçüncü fəsil",
    "chapter_title": "Kollektiv müqavilə və sazişin bağlanmasının ümumi qaydaları",
    "article_heading": "Maddə 24.",
    "article_title": "Kollektiv müqavilənin və sazişin şərtlərinin məcburiliyi",
    "article_body": "1. Bu Məcəllədə nəzərdə tutulan qaydada bağlanmış kollektiv müqavilənin və sazişin şərtləri tərəflər və bu\nşərtlərin aid edildiyi iş yerləri üçün məcburidir.\n2. Bu Məcəllədə və digər normativ hüquqi aktlarda nəzərdə tutulan əmək, sosial və iqtisadi normalara\nnisbətən işçilərin vəziyyətini pisləşdirən kollektiv müqavilənin və sazişin şərtləri etibarsızdır."
  },
  {
    "index": 27,
    "chapter_heading": "Dördüncü fəsil",
    "chapter_title": "Kollektiv danışıqlar",
    "article_heading": "Maddə 25.",
    "article_title": "Kollektiv danışıqlar aparmaq hüququ [41]",
    "article_body": "1. Kollektiv müqavilənin və sazişin hazırlanması, bağlanması və onlarda dəyişikliklər edilməsi üçün\nkollektiv danışıqlar aparmaq təşəbbüsünə səlahiyyətləri daxilində həmkarlar ittifaqları təşkilatlar (birlikləri),\nəmək \nkollektivləri, \nişəgötürənlər, \nmüvafiq \nicra \nhakimiyyəti \nvə \nişəgötürənlərin \nnümayəndəli \norqanları\nmalikdirlər.\n2. Danışıqlara başlamaq üçün yazılı təklif alan tərəf 10 təqvim günü ərzində danışığa başlamalı və kollektiv danışıqların aparılması\ntəşəbbüsü ilə çıxış edən tərəfə danışıqlarda onun tərəfindən iştirak edəcək nümayəndələr barədə məlumat təqdim etməklə cavab\ngöndərməlidir. Kollektiv danışıqların aparılması təşəbbüsü ilə çıxış edən tərəfin qeyd edilən cavab məktubunu aldığı gündən sonrakı gün kollektiv\ndanışıqların başlanması günü sayılır. \n[42]\n3. Əgər müəssisədə həmkarlar ittifaqları təşkilatı (birliyi) yoxdursa, əmək kollektivi danışıqlar aparmaq\nüçün xüsusi səlahiyyətli komissiya yaradır.\n4. Respublika və ya ərazi üzrə, habelə müəssisə daxilində bir neçə həmkarlar ittifaqları təşkilatı (birliyi)\nmövcud olarsa, kollektiv danışıqların aparılması üçün işçilərin müvafiq həmkarlar ittifaqlarına üzvlük nisbətinə\nuyğun nümayəndələrdən ibarət komissiya yaradılır.\n5. \nKollektiv \nmüqavilənin \nvə \nsazişin \nşərtlərinin \nhazırlanması \nməqsədi \nilə \nkollektiv \ndanışıqların\naparılmasından boyun qaçırmağa yol verilmir.\n6. İşəgötürənlərin, o cümlədən icra hakimiyyəti orqanlarını, yerli özünüidarəetmə orqanlarını, eləcə də onların yaratdığı və ya\nmaliyyələşdirdiyi təşkilatları təmsil edən şəxslərin işçilərin adından kollektiv danışıqlar aparmasına və kollektiv müqavilələr, sazişlər\nbağlamasına yol verilmir. \n[43]"
  },
  {
    "index": 28,
    "chapter_heading": "Dördüncü fəsil",
    "chapter_title": "Kollektiv danışıqlar",
    "article_heading": "Maddə 26.",
    "article_title": "Kollektiv danışıqların aparılması qaydası",
    "article_body": "1. Kollektiv müqavilənin və sazişin və ya onlara dəyişikliklərin layihəsinin hazırlanması məqsədi ilə\ndanışıqlar aparmaq üçün tərəflər, müvafiq səlahiyyətlər verilmiş bərabərsaylı nümayəndələrdən ibarət komissiya\nyaradırlar.\n2. Komissiyanın tərkibi, danışıqların gündəliyi, keçirilmə yeri və müddəti tərəflərin birgə qərarı ilə\nmüəyyən edilir.\n3. Tərəflər kollektiv müqavilənin və sazişin məzmununa aid məsələlərin seçilməsi və müzakirə edilməsində\nsərbəstdirlər.\n4. Komissiyanın tələbi ilə tərəflər, kollektiv danışıqların aparılması üçün zəruri olan məlumatları beş gün\nmüddətində təqdim etməlidirlər. Danışıqların iştirakçıları, alınmış məlumatlarda olan dövlət və ya kommersiya\nsirrini yaymağa görə qanunvericiliklə müəyyən edilmiş məsuliyyətə cəlb olunurlar.\n5. Danışıqlar zamanı tərəflər razılığa gələ bilmədikdə fikir ayrılığı haqqında protokol tərtib edilir.\nProtokolda fikir ayrılığının aradan qaldırılması haqqında tərəflərin yekun təklifləri, habelə danışıqların\nyenidən başlanması müddəti göstərilir."
  },
  {
    "index": 29,
    "chapter_heading": "Dördüncü fəsil",
    "chapter_title": "Kollektiv danışıqlar",
    "article_heading": "Maddə 27.",
    "article_title": "Kollektiv danışıqların iştirakçılarına verilən təminatlar",
    "article_body": "1. Kollektiv danışıqların iştirakçıları (tərəflərin nümayəndələri, məsləhətçi, ekspert, barışdırıcı,\nvasitəçi, mütəxəssis, arbitr və tərəflərin müəyyən etdiyi digər şəxslər) kollektiv danışıqların aparıldığı\ndövrdə orta aylıq əmək haqqı saxlanılmaqla il ərzində üç ay müddətinədək əmək funksiyasının icrasından azad\nolunurlar. Həmin müddət onların əmək stajına daxil edilir.\n2. Kollektiv danışıqlarla əlaqədar xərclər işəgötürən tərəfindən ödənilməlidir.\n3. Danışıqların aparılmasında iştirak etmək üçün dəvət olunmuş və əmək müqaviləsi üzrə işləməyən şəxslərə\nhaqq, onları dəvət etmiş tərəflə bağladıqları müqavilə əsasında ödənilir.\n4. Kollektiv danışıqların iştirakçılarının danışıqlar dövründə, intizam məsuliyyətinə cəlb olunmasına, başqa\nişə keçirilməsinə və ya işəgötürənin təşəbbüsü ilə işdən azad edilməsinə yol verilmir."
  },
  {
    "index": 30,
    "chapter_heading": "Beşinci fəsil",
    "chapter_title": "Kollektiv müqavilə",
    "article_heading": "Maddə 28.",
    "article_title": "Kollektiv müqavilənin hazırlanması və bağlanması zəruriliyi haqqında qərarın qəbul edilməsi",
    "article_body": "1. Bu Məcəllənin 25-ci maddəsində nəzərdə tutulmuş qaydada irəli sürülmüş təşəbbüsə əsasən kollektiv\nmüqavilənin hazırlanması və bağlanması zəruriliyi haqqında qərarı həmkarlar ittifaqları təşkilatı qəbul edir.\n2. Müəssisədə həmkarlar ittifaqları təşkilatı olmadıqda danışıqların aparılması, kollektiv müqavilənin\nhazırlanması və bağlanması haqqında qərarı əmək kollektivinin ümumi yığıncağı (konfransı) qəbul edir.\n3. Kollektiv müqavilə müəssisənin özündə, onun filiallarında, nümayəndəliklərində və digər müstəqil struktur bölmələrində bağlanıla bilər.\nMüəssisənin filialında, nümayəndəliyində və ya digər müstəqil struktur bölmələrində kollektiv danışıqların aparılması, kollektiv müqavilənin\nhazırlanması, bağlanması və ya onlarda dəyişikliklərin edilməsi məqsədi ilə həmin bölmənin rəhbərinə işəgötürən tərəfindən zəruri səlahiyyətlər\nverilir. \n[44]"
  },
  {
    "index": 31,
    "chapter_heading": "Beşinci fəsil",
    "chapter_title": "Kollektiv müqavilə",
    "article_heading": "Maddə 29.",
    "article_title": "Kollektiv müqavilənin tərəfləri",
    "article_body": "Kollektiv müqavilənin bir tərəfi işəgötürən, digər tərəfi həmkarlar ittifaqları təşkilatıdır. Müəssisədə\nhəmkarlar ittifaqları təşkilatı olmadıqda isə kollektiv müqavilənin ikinci tərəfi əmək kollektividir."
  },
  {
    "index": 32,
    "chapter_heading": "Beşinci fəsil",
    "chapter_title": "Kollektiv müqavilə",
    "article_heading": "Maddə 30.",
    "article_title": "Kollektiv müqavilənin hazırlanması və bağlanmasının qaydaları",
    "article_body": "1. Kollektiv müqavilənin layihəsinin hazırlanması, bağlanması qaydaları və müddəti tərəflərin qarşılıqlı\nrazılığı ilə müəyyən edilir və rəsmiləşdirilir. Bu məqsədlə tərəflər bərabər saylı nümayəndələrindən ibarət\nmüvafiq komissiya (işçi qrupu) yarada bilərlər.\n2. Komissiya (işçi qrupu) kollektiv müqavilənin layihəsini tərəflərin müzakirəsinə verir. Daxil olmuş\ntəkliflər araşdırıldıqdan sonra yenidən işlənmiş layihə təsdiq olunmaq üçün həmkarlar ittifaqları təşkilatının\n(əmək kollektivinin) ümumi yığıncağının (konfransının) müzakirəsinə verilir.\n3. Həmkarlar ittifaqları təşkilatının iclasının, konfransının və digər yığıncaqlarının səlahiyyətli olması\nonun nizamnaməsi ilə tənzimlənir. İşçilərin (nümayəndələrin) 50 faizindən çoxunun iştirak etdiyi ümumi yığıncaq\n(konfrans) səlahiyyətli hesab olunur.\n4. İşəgötürən, kollektiv müqavilənin layihəsini tərəflərin müzakirəsinə verilməsi üçün mövcud olan bütün\nimkanlardan (daxili rabitə və məlumat, surətçıxaran, texniki və digər vasitələr) istifadə etmək üçün həmkarlar\nittifaqları təşkilatına və ya müvafiq komissiyaya (işçi qrupuna) şərait yaratmalıdır.\n5. Kollektiv müqavilənin layihəsi bəyənilməzsə, tərəflərin nümayəndələri on beş gün ərzində (əgər tərəflər\nbaşqa razılığa gəlməyiblərsə) layihəni yenidən işləyib təsdiq olunmaq üçün təkrarən həmkarlar ittifaqları\ntəşkilatının (əmək kollektivinin) müzakirəsinə verirlər.\n6. Kollektiv müqavilənin layihəsi iclasda (konfransda) iştirak edənlərin səs çoxluğu ilə təsdiq edilir.\n7. Tərəflər, kollektiv müqavilə təsdiq edildikdən sonra onu üç gün ərzində imzalamalıdırlar. İmzalanmış\nkollektiv müqavilə və ona əlavələr yeddi təqvim günü ərzində məlumat üçün işəgötürənlər tərəfindən müvafiq icra\nhakimiyyəti orqanına təqdim edilir."
  },
  {
    "index": 33,
    "chapter_heading": "Beşinci fəsil",
    "chapter_title": "Kollektiv müqavilə",
    "article_heading": "Maddə 31.",
    "article_title": "Kollektiv müqavilənin məzmunu",
    "article_body": "1. Kollektiv müqavilənin məzmununu tərəflər müəyyən edirlər.\n2. Kollektiv müqaviləyə, bir qayda olaraq, aşağıdakı məsələlər üzrə tərəflərin qarşılıqlı öhdəlikləri daxil\nedilir:\na) müəssisənin istehsal və iqtisadi fəaliyyətinin səmərəliliyinin yüksəldilməsi;\nb) əməyin ödənilməsi qaydaları və miqdarının, pul mükafatlarının, müavinətlərin, əlavələrin və digər\nödəmələrin müəyyən edilməsi;\nc) qiymətlərin artımı, inflyasiyanın səviyyəsi nəzərə alınmaqla əmək haqqı miqdarının tənzimlənmə mexanizmi;\nç) məşğulluq, əlavə təhsil, işçilərin sərbəstləşdirilməsi şərtləri;  \n[45]\nd) iş və istirahət vaxtı, məzuniyyətlərin müddəti haqqında şərtlər;\ne) işçilərə və onların ailə üzvlərinə mədəni və məişət xidmətlərinin, sosial təminatlar və güzəştlərin\nmüəyyən edilməsi;\nə) əməyin qiymətləndirilməsi, əmək normalarının müəyyən edilməsi və yenidən işlənməsi qaydaları;\nf) qadınların, 18 yaşına çatmamış işçilərin əmək şəraitinin yaxşılaşdırılması;\ng) əməyin mühafizəsinin yaxşılaşdırılması üçün əlavə təminatların müəyyən edilməsi;\nğ) əmək vəzifələrini yerinə yetirməklə əlaqədar işçilərə dəyən ziyanın ödənilməsi;\nh) əmək mübahisələrinə məhkəməyə qədər baxan orqanın yaradılması və onun fəaliyyət qaydası;\nx) işçilərin tibbi və sosial sığortasının üstün əlavə şərtlərinin müəyyən edilməsi;\nı) işəgötürənin təşəbbüsü ilə əmək müqaviləsi ləğv edilərkən həmkarlar ittifaqları təşkilatı ilə\nrazılaşmalar aparılması;\ni) işçilərin ekoloji təhlükəsizliyinin və sağlamlığının gözlənilməsi;\nj) həmkarlar ittifaqının üzvü olan işçilərin əmək haqqından həmkarlar ittifaqına üzvlük haqlarının işəgötürən tərəfindən mühasibatlıq\nvasitəsi ilə tutulmasının təmin edilməsi və 4 iş günü müddətində həmin müəssisənin həmkarlar ittifaqı təşkilatının xüsusi hesabına köçürülməsi,\nhabelə həmkarlar ittifaqları təşkilatına nizamnamə fəaliyyətini səmərəli təşkil etmək üçün digər zəruri şəraitin\nyaradılması; \n[46]\nk) kollektiv əmək mübahisəsinin tənzimlənməsinin əlavə üsulları haqqında razılaşmalar;\nq) kollektiv müqavilənin şərtlərinin yerinə yetirilməsinə nəzarət;\nl) kollektiv müqavilənin şərtlərinin pozulmasına görə tərəflərin məsuliyyəti;\nm) əmək və icra intizamının möhkəmləndirilməsi üçün tədbirlər.\nn) iş yerində və ya işlə əlaqədar olaraq ayrı-ayrı işçilərə qarşı ələsalma, aşkar düşmənçilik hərəkətləri və təhqiramiz hərəkətlər barəsində\nizahat işi aparılmasına və informasiya verilməsinə yardım göstərilməsi və belə hərəkətlərin qarşısının alınması, işçiləri bu cür davranışdan\nqorumaq üçün bütün lazımi tədbirlərin görülməsi;\no) iş yerində və ya işlə əlaqədar olaraq seksual təhrik məsələlərinə dair izahat işi aparılmasına və informasiya verilməsinə yardım\ngöstərilməsi və belə təhriklərin qarşısının alınması, işçiləri bu cür davranışdan qorumaq üçün bütün lazımi tədbirlərin görülməsi: \n[47]\nö) işçilərə bədən tərbiyəsi və idmanla, o cümlədən iş rejimi şəraitində və işdən sonrakı reabilitasiya və peşəkar-tətbiqi məşqlərlə, idman-\nsağlamlıq turizmi ilə məşğul ola bilmələri üçün şəraitin yaradılması. \n[48]\n3. Kollektiv müqavilədə müəssisənin iqtisadi imkanları nəzərə alınmaqla digər, o cümlədən bu Məcəllədə\nnəzərdə tutulduğundan daha güzəştli əmək və sosial-iqtisadi şərtlər də (əlavə məzuniyyətlər, pensiyalara\nəlavələr, nəqliyyat və ezamiyyə xərclərinin ödənilməsi, pulsuz və ya güzəştli qiymətlərlə yemək verilməsi və\ndigər güzəşt və əvəzlər) nəzərdə tutula bilər.\n4. Bu Məcəllədə və digər normativ hüquqi aktlarda kollektiv müqaviləyə daxil edilməsi nəzərdə tutulmuş\nmüddəaların kollektiv müqavilədə əks etdirilməsi məcburidir."
  },
  {
    "index": 34,
    "chapter_heading": "Beşinci fəsil",
    "chapter_title": "Kollektiv müqavilə",
    "article_heading": "Maddə 32.",
    "article_title": "Kollektiv müqavilənin qüvvəsi",
    "article_body": "1. Kollektiv müqavilə bir ildən üç ilədək müddətə bağlanıla bilər.\n2. Kollektiv müqavilə imzalandığı və ya müqavilədə göstərilən gündən qüvvəyə minir.\n3. Müəyyən olunmuş müddət qurtardıqdan sonra kollektiv müqavilə, yenisi bağlananadək, lakin ən çoxu üç il\nmüddətədək qüvvədə olur. \n[49]\n4. Müəssisənin mülkiyyətçisinin dəyişdiyi və ya müəssisə ləğv edildiyi hallardan başqa müəssisədə təşkilati-\nstruktur dəyişikliklərin edilməsi, işəgötürənlə əmək müqaviləsinə xitam verilməsi, eləcə də həmkarlar ittifaqları\ntəşkilatının fəaliyyətinə xitam verilməsi və ya fəaliyyətinin dayandırılması kollektiv müqavilənin hüquqi qüvvəsinin\nitirilməsinə səbəb olmur. \n[50]\n5. Müəssisənin mülkiyyətçisi dəyişdikdə kollektiv müqavilə üç ay müddətində qüvvədə qalır. Bu müddət ərzində\ntərəflər yeni kollektiv müqavilə bağlamaq və ya əvvəlkini qüvvədə saxlamaq, ona əlavələr və dəyişikliklər\nedilməsi məqsədi ilə danışıqlara başlamalıdırlar.\n6. Müəssisə qanunvericiliklə müəyyən olunmuş qaydada və şərtlərlə ləğv olunduğu halda və ya birləşmə, bölünmə və\nyaxud ayrılma formasında yenidən təşkil olunduğu, kollektiv müqavilə bütün ləğvetmə və ya yenidən təşkiletmə müddəti ərzində\nqüvvədə olur. \n[51]\n7. Kollektiv müqavilə müəssisənin bütün işçilərinə, o cümlədən kollektiv müqavilə qüvvəyə mindikdən sonra\nişə qəbul olunan şəxslərə şamil edilir."
  },
  {
    "index": 35,
    "chapter_heading": "Beşinci fəsil",
    "chapter_title": "Kollektiv müqavilə",
    "article_heading": "Maddə 33.",
    "article_title": "Kollektiv müqaviləyə əlavələr və dəyişikliklər edilməsi",
    "article_body": "Kollektiv müqavilənin qüvvədə olduğu müddətdə ona əlavələr və dəyişikliklər edilməsi yalnız tərəflərin\nqarşılıqlı razılığı əsasında, kollektiv müqavilədə müəyyən edilmiş qaydada aparılır. Əgər belə qayda müəyyən\nolunmayıbsa, əlavələr və dəyişikliklər kollektiv müqavilənin bağlanması üçün bu Məcəllədə nəzərdə tutulmuş\nqaydada edilir."
  },
  {
    "index": 36,
    "chapter_heading": "Beşinci fəsil",
    "chapter_title": "Kollektiv müqavilə",
    "article_heading": "Maddə 34.",
    "article_title": "Kollektiv müqavilənin yerinə yetirilməsinə nəzarət",
    "article_body": "1. Kollektiv müqavilənin yerinə yetirilməsinə nəzarəti tərəflər və müvafiq icra hakimiyyəti orqanı həyata\nkeçirir. Nəzarəti həyata keçirən səlahiyyətli şəxslərə bütün zəruri məlumatlar təqdim edilməlidir.\n2. Tərəflər kollektiv müqavilənin yerinə yetirilməsi haqqında müqavilədə nəzərdə tutulmuş müddətdə, lakin\nildə bir dəfədən az olmayaraq, əmək kollektivinə hesabat verməlidirlər."
  },
  {
    "index": 37,
    "chapter_heading": "Altıncı fəsil",
    "chapter_title": "Kollektiv saziş",
    "article_heading": "Maddə 35.",
    "article_title": "Kollektiv sazişin növləri",
    "article_body": "Münasibətlərin tənzimlənməsi sahəsindən asılı olaraq aşağıdakı kollektiv sazişlər bağlanıla bilər:\na) Baş kollektiv saziş — respublikada sosial-iqtisadi siyasətin aparılmasının razılaşdırılmış ümumi\nprinsiplərini müəyyən edir.\nb) Sahə (tarif) kollektiv sazişi — müvafiq sahənin sosial-iqtisadi inkişafı istiqamətlərini, peşə qrupları,\nsahənin işçiləri üçün əmək şəraiti və əmək haqqı, sosial təminatları müəyyən edir.\nc) Ərazi (rayon) kollektiv sazişi — ərazi xüsusiyyətləri ilə bağlı müəyyən sosial-iqtisadi problemlərin\nhəlli şərtlərini müəyyən edir."
  },
  {
    "index": 38,
    "chapter_heading": "Altıncı fəsil",
    "chapter_title": "Kollektiv saziş",
    "article_heading": "Maddə 36.",
    "article_title": "Kollektiv sazişin tərəfləri",
    "article_body": "1. Kollektiv saziş aşağıdakı tərəflər arasında bağlanıla bilər:\na) Baş kollektiv saziş — müvafiq icra hakimiyyəti orqanı və həmkarlar ittifaqlarının ümumölkə (ölkə) birliyi\narasında; \n[52]\nb) Sahə (tarif) kollektiv sazişi — müvafiq icra hakimiyyəti orqanı, həmkarlar ittifaqlarının peşələr, sahələr\nüzrə birlikləri arasında;\nc) Ərazi (rayon) kollektiv sazişi — müvafiq icra hakimiyyəti orqanları, həmkarlar ittifaqlarının ərazi\nbirlikləri arasında.\n2. Baş, Sahə və Ərazi kollektiv sazişləri üçtərəfli — müvafiq icra hakimiyyəti orqanı, həmkarlar ittifaqları\nbirlikləri və işəgötürənlərin nümayəndəli orqanları (birlikləri) arasında bağlanıla bilər."
  },
  {
    "index": 39,
    "chapter_heading": "Altıncı fəsil",
    "chapter_title": "Kollektiv saziş",
    "article_heading": "Maddə 37.",
    "article_title": "Kollektiv sazişin hazırlanması və bağlanması qaydaları",
    "article_body": "1. Kollektiv sazişlərin hazırlanması və bağlanması məqsədi ilə danışıqlar aparmaq üçün müvafiq tərəflərin\nbərabər saylı nümayəndələrindən ibarət komissiya yaradılır.\n2. Kollektiv sazişlərin hazırlanması və bağlanması, danışıqların başlama və qurtarma müddəti, o cümlədən\nhəmin sazişlərə dəyişikliklər edilməsi tərəflərin qarşılıqlı razılığı əsasında həyata keçirilir.\n3. Əvvəlki kollektiv sazişin müddətinin qurtarmasına üç ay qalmış tərəflərdən hər biri yeni kollektiv\nsazişin bağlanması məqsədi ilə danışıqlara başlanması üçün digər tərəfi yazılı surətdə xəbərdar etmək hüququ\nvardır. Xəbərdarlığı alan tərəf on gündən gec olmayaraq kollektiv sazişin bağlanması haqqında danışıqlara\nbaşlamalıdır.\n4. Danışıqların qeyri-qənaətbəxş getdiyi və başlanma müddəti pozulduğu hallarda müvafiq həmkarlar\nittifaqları birliyinin qanunvericiliklə müəyyən edilmiş tədbirlər görmək hüququ vardır.\n5. Yeni danışıqlar qüvvədə olan kollektiv sazişin müddəti başa çatanadək qurtarmayıbsa, həmin sazişin qüvvəsi\ntərəflərin razılığı ilə üç ayadək uzadıla bilər.\n6. Bağlanmış kollektiv saziş və ya ona edilmiş əlavələr və dəyişikliklər yeddi gün müddətində müvafiq icra\nhakimiyyəti orqanına məlumat üçün göndərilməlidir."
  },
  {
    "index": 40,
    "chapter_heading": "Altıncı fəsil",
    "chapter_title": "Kollektiv saziş",
    "article_heading": "Maddə 38.",
    "article_title": "Kollektiv sazişin məzmunu",
    "article_body": "1. Kollektiv sazişin məzmunu tərəflərin qarşılıqlı razılığı ilə müəyyən edilir.\n2. Tərəflər kollektiv sazişə aşağıdakı öhdəlikləri daxil edə bilər:\na) müvafiq sahələrin və müəssisələrin iqtisadi və təsərrüfat fəaliyyətinin yaxşılaşdırılması tədbirlərinin\nmüəyyən edilməsi və həyata keçirilməsi;\nb) orta əmək haqqının artım səviyyəsinin inflyasiyaya uyğun təmin edilməsi;\nc) əmək normalarının və əməyin qiymətləndirilməsi normalarının müəyyən edilməsi;\nç) kompensasiya və əmək haqqına əlavələrin (dövlət tərəfindən müəyyən olunmuş miqdardan az olmamaq şərtilə)\nməbləğinin müəyyən edilməsi;\nd) əməyin mühafizəsi üzrə zəruri tədbirlərin həyata keçirilməsi;\ne) daha əlverişli əmək şəraitinin müəyyən edilməsi;\nə) məşğulluğa kömək göstərilməsi;\nf) təsərrüfatçılığın mütərəqqi forma və üsullarının inkişaf etdirilməsi;\ng) müəssisələrdə qabaqcıl texnika və texnologiyanın, elmi-texniki tərəqqinin digər nailiyyətlərinin tətbiqi;\nğ) tələbata uyğun və rəqabət qabiliyyətli məhsulların istehsalı;\nh) ekoloji təhlükəsizliyin təmin edilməsi;\nx) müəssisənin bağlanması və işçilərin kütləvi surətdə işdən azad edilməsi hallarından imtina edilməsi,\nişdən çıxarılma hallarının qarşısını ala biləcək tədbirlərin görülməsi;\nı) işçilərin və onların ailə üzvlərinin sosial müdafiəsi üzrə xüsusi tədbirlərin görülməsi;\ni) əlilliyi olan, o cümlədən sağlamlıq imkanları məhdud 18 yaşınadək  işçilərin, gənclərin (yeniyetmələrin) əməyindən istifadə\netməklə əlavə iş yerləri yaradan müəssisələrə güzəştlərin müəyyən olunması; \n[53]\nj) əmək intizamının təmin edilməsi."
  },
  {
    "index": 41,
    "chapter_heading": "Altıncı fəsil",
    "chapter_title": "Kollektiv saziş",
    "article_heading": "Maddə 39.",
    "article_title": "Kollektiv sazişin qüvvəsi",
    "article_body": "1. Kollektiv saziş bir ildən üç ilədək müddətə bağlanıla bilər.\n2. Kollektiv saziş imzalandığı və ya sazişdə göstərilən gündən qüvvəyə minir."
  },
  {
    "index": 42,
    "chapter_heading": "Altıncı fəsil",
    "chapter_title": "Kollektiv saziş",
    "article_heading": "Maddə 40.",
    "article_title": "Kollektiv sazişə əlavələr və dəyişikliklər edilməsi qaydası",
    "article_body": "1. Kollektiv sazişə əlavələr və dəyişikliklər edilməsi tərəflərin qarşılıqlı razılığı əsasında kollektiv\nsazişdə müəyyən edilmiş qaydada aparılır. Əgər belə qayda müəyyən olunmayıbsa, əlavələr və dəyişikliklər\nkollektiv sazişin bağlanması üçün bu Məcəllədə nəzərdə tutulmuş qaydada edilir.\n2. Ayrı-ayrı peşə qruplarını əhatə edən müəssisələrin işəgötürənlərinin və ya onların birliklərinin və\nmüvafiq həmkarlar ittifaqları birliyinin sahə (tarif) sazişinə qoşulması barədə müraciətləri əsasında, həmin\nsazişin tərəfləri ona müvafiq dəyişikliklər edə bilərlər."
  },
  {
    "index": 43,
    "chapter_heading": "Altıncı fəsil",
    "chapter_title": "Kollektiv saziş",
    "article_heading": "Maddə 41.",
    "article_title": "Kollektiv sazişin yerinə yetirilməsinə nəzarət",
    "article_body": "1. Kollektiv sazişin yerinə yetirilməsinə nəzarəti tərəflər və müvafiq icra hakimiyyəti orqanı həyata\nkeçirir.\n2. Nəzarəti həyata keçirən səlahiyyətli şəxslərə bütün zəruri məlumatlar təqdim edilməlidir.\n \nIII bölmə\n \nƏmək müqaviləsi"
  },
  {
    "index": 44,
    "chapter_heading": "Yeddinci fəsil",
    "chapter_title": "Əmək müqaviləsinin bağlanması əsasları və qaydası",
    "article_heading": "Maddə 42.",
    "article_title": "Əmək müqaviləsinin tərəfləri",
    "article_body": "1. Əmək müqavilələri sərbəst bağlanır. Əmək münasibətləri yaratmayan və ya yaratmaq istəməyən heç kəs əmək müqaviləsi\nbağlamağa məcbur edilə bilməz. \n[54]\n2. Əmək müqaviləsinin tərəflərindən biri işəgötürən, digəri isə işçidir.\n3. On beş yaşına çatmış hər bir şəxs işçi kimi əmək müqaviləsinin tərəfi ola bilər. Qanunvericiliklə müəyyən\nedilmiş qaydada fəaliyyət qabiliyyəti olmayan şəxs hesab edilmiş şəxslə əmək müqaviləsi bağlanıla bilməz.\n4. Tam fəaliyyət qabiliyyəti olmayan şəxs işəgötürən ola bilməz."
  },
  {
    "index": 45,
    "chapter_heading": "Yeddinci fəsil",
    "chapter_title": "Əmək müqaviləsinin bağlanması əsasları və qaydası",
    "article_heading": "Maddə 43.",
    "article_title": "Əmək müqaviləsinin məzmunu",
    "article_body": "1. Əmək müqaviləsinin məzmunu və quruluşu qanunvericiliyin tələblərinə əməl edilməklə tərəflərin razılığı\nilə müəyyən edilir.\n2. Əmək müqaviləsində mütləq aşağıdakı əsas şərtlər və məlumatlar göstərilməlidir:\na) işçinin soyadı, adı, atasının adı və ünvanı, şəxsiyyətini təsdiq edən sənədin adı, onun seriya və nömrəsi, pin kodu, verildiyi tarix, şəxsiyyəti\ntəsdiq edən sənədi verən orqanın adı;\n[55]\nb) işəgötürən hüquqi şəxs olduqda onun adı, vergi ödəyicisinin eyniləşdirmə nömrəsi (VÖEN), sığortaedənin uçot nömrəsi (SUN), hüquqi və\nfaktiki fəaliyyət göstərdiyi ünvanı, fiziki şəxs olduqda onun adı, soyadı, atasının adı, vergi ödəyicisinin eyniləşdirmə nömrəsi (VÖEN), sığortaedənin\nuçot nömrəsi (SUN), sosial sığorta nömrəsi (SSN), ünvanı, o cümlədən faktiki fəaliyyət göstərdiyi ünvanı, şəxsiyyətini təsdiq edən sənədin adı,\nseriyası, nömrəsi, pin kodu və ya fərdi identifikasiya nömrəsi (FİN), verildiyi tarix, şəxsiyyəti təsdiq edən sənədi verən orqanın adı;\n[56]\nc) işçinin iş yeri, vəzifəsi (peşəsi);\nç) əmək müqaviləsinin bağlandığı və işçinin işə başlamalı olduğu gün;\nd) əmək müqaviləsinin müddəti;\ne) işçinin əmək funksiyası;\nə) işçinin əmək şəraitinin şərtləri — iş və istirahət vaxtı, əmək haqqı və ona əlavələr, əmək məzuniyyətinin\nmüddəti, əməyin mühafizəsi, məcburi dövlət sosial sığorta və digər icbari sığorta  olunması;\n[57]\nf) tərəflərin əmək müqaviləsi üzrə qarşılıqlı öhdəlikləri;\ng) işçiyə bədən tərbiyəsi və idmanla, o cümlədən iş rejimi şəraitində və işdən sonrakı reabilitasiya və peşəkar-tətbiqi məşqlərlə, idman-\nsağlamlıq turizmi ilə məşğul ola bilməsi üçün şəraitin yaradılması;\n[58]\nğ) ilk dəfə əmək fəaliyyətinə başlayanlar və “Dövlət sirri haqqında” Azərbaycan Respublikasının Qanununa uyğun olaraq\nbarələrində məlumatların məxfiləşdirilməsi nəzərdə tutulan şəxslər istisna olmaqla, işçinin sosial sığorta nömrəsi (SSN);\n[59]\nh) işçinin iş yerinin əsas və ya əlavə iş yeri olması barədə qeyd.\n[60]\nx) tərəflərin müəyyən etdiyi əlavə şərtlər barədə məlumatlar.\n3. Əmək müqaviləsi bağlanarkən, həmçinin əmək münasibətlərinə xitam verilənədək bu Məcəllə ilə işçilər üçün\nmüəyyən edilmiş hüquq və təminatların səviyyəsi azaldıla bilməz.\n4. Bu Məcəllədə başqa hal nəzərdə tutulmayıbsa, əmək müqaviləsinin şərtləri birtərəfli qaydada dəyişdirilə\nbilməz."
  },
  {
    "index": 46,
    "chapter_heading": "Yeddinci fəsil",
    "chapter_title": "Əmək müqaviləsinin bağlanması əsasları və qaydası",
    "article_heading": "Maddə 44.",
    "article_title": "Əmək müqaviləsinin forması",
    "article_body": "1. Əmək müqaviləsi yazılı formada bağlanır.\n2. Tərəflərin razılığı ilə əmək müqaviləsi bu Məcəlləyə əlavə edilmiş nümunəvi formaya uyğun tərtib edilir.\n3. Əmək müqaviləsi iki nüsxədən az olmayaraq tərtib olunub tərəflərin imzası (möhürü) ilə təsdiq edilir və\nonun bir nüsxəsi işçidə, digər nüsxəsi isə işəgötürəndə saxlanılır."
  },
  {
    "index": 47,
    "chapter_heading": "Yeddinci fəsil",
    "chapter_title": "Əmək müqaviləsinin bağlanması əsasları və qaydası",
    "article_heading": "Maddə 45.",
    "article_title": "Əmək müqaviləsinin müddəti",
    "article_body": "1. Əmək müqaviləsi müddətsiz və ya müddətli bağlanılır. Müddətli əmək müqaviləsi tərəflərin razılaşdığı müddətə bağlanılır.\n[61]\n2. Əmək müqaviləsində onun hansı müddətə bağlanması göstərilməmişdirsə, həmin müqavilə müddətsiz bağlanmış\nhesab edilir.\n3. Müddəti müəyyən edilmədən bağlanmış əmək müqaviləsi hər iki tərəfin razılığı olmadan birtərəfli qaydada\nmüddətli əmək müqaviləsi ilə əvəz edilə bilməz.\n4. Əmək funksiyasının yerinə yetirilməsi şərtlərinə görə işin və ya göstərilən xidmətlərin daimi xarakterə\nmalik olduğu qabaqcadan bəlli olduğu hallarda, bu Məcəllənin 47-ci maddəsi ilə müəyyən edilən hallar istisna olmaqla , əmək\nmüqaviləsi müddəti müəyyən edilmədən bağlanmalıdır. [62]\n5. Müddətli əmək müqaviləsi fasiləsiz olaraq 5 ildən artıq müddətə davam edərsə, müddətsiz əmək müqaviləsi hesab edilir.  \n[63]"
  },
  {
    "index": 48,
    "chapter_heading": "Yeddinci fəsil",
    "chapter_title": "Əmək müqaviləsinin bağlanması əsasları və qaydası",
    "article_heading": "Maddə 46.",
    "article_title": "Əmək müqaviləsinin bağlanması və ona dəyişikliklərin edilməsi qaydası",
    "article_body": "1. Əmək müqaviləsi bu Məcəllənin 54-cü maddəsində nəzərdə tutulmuş əmək şəraitinin şərtləri, habelə\ntərəflərin razılaşdıqları əlavə şərtləri, işçinin əmək funksiyası və tərəflərin öhdəlikləri göstərilməklə fərdi\nqaydada bağlanılır.\n2. Əmək müqaviləsi kollektiv qaydada da bağlanıla bilər. Müvafiq işlərin görülməsi, xidmətlərin göstərilməsi\n(tikinti-təmir, yükləmə-boşaltma, məişət, ticarət, əkin-biçin, heyvandarlıq işləri) iki və daha çox işçi qrupu\ntərəfindən kollektiv halında həyata keçirilməklə əmək müqaviləsinin bağlanması kollektivin (briqadanın, işçi\nqrupunun) hər bir üzvünün yazılı razılığı ilə yol verilir. Bu halda işçilər, işəgötürənlə kollektiv əmək\nmüqaviləsi bağlamaq üçün bir nümayəndəsini müvəkkil edir.\n3. Kollektiv əmək müqaviləsi bağlanılan hallarda işəgötürən kollektivin hər bir üzvü qarşısında bu Məcəllə\nvə əmək müqaviləsi ilə müəyyən edilmiş öhdəliklərini yerinə yetirməlidir. Kollektiv əmək müqaviləsinə yalnız bu\nMəcəllədə nəzərdə tutulmuş əsaslarla və müəyyən edilmiş qaydada xitam verilir.\n4. Əmək müqaviləsi on beş yaşına çatmış fiziki şəxslərlə bağlanıla bilər. 15 yaşına çatmamış şəxslərlə bağlanılan\nəmək müqaviləsi etibarsız sayılır və belə müqaviləni bağlayan işəgötürən bu Məcəllənin 312-ci maddəsinə uyğun olaraq inzibati məsuliyyətə cəlb\nedilir. On beş yaşından on səkkiz yaşınadək olan şəxslərlə əmək müqaviləsi bağlanarkən onların valideynlərindən və\nya övladlığa götürənlərdən (qəyyumlarından) birinin və yaxud qanunla onları əvəz edən şəxslərin yazılı razılığı\nalınmalıdır. \n[64]\n5. Bu Məcəllənin 43-cü maddəsinin ikinci hissəsində nəzərdə tutulmuş şərtlərdən hər hansı biri göstərilmədən\nbağlanmış əmək müqaviləsi tərəflərdən birinin təşəbbüsü ilə etibarsız hesab edilə və ya yenidən tərtib edilməsi\ntələbi qoyula bilər. Həmin şərtin (şərtlərin) əmək müqaviləsində göstərilmədiyi aşkar olunduğu andan onlar\nişəgötürən tərəfindən əmək müqaviləsinə daxil edilməlidir. Bu halda tərəflərin arasında başqa razılıq\nolmamışdırsa, əmək müqaviləsi həmin şərtin (şərtlərin) daxil edildiyi tarixdən asılı olmayaraq bağlandığı və ya yazılı formada\ntərtib edildiyi gündən etibarlı hesab olunur. \n[65]\n6. Əmək müqaviləsinə dəyişikliklər yalnız tərəflərin razılığı ilə edilir. Razılaşdırılmış dəyişikliklər əmək\nmüqaviləsinə daxil edilir. Həcmcə çox olduğuna görə dəyişiklikləri əmək müqaviləsinə daxil etmək mümkün\nolmadıqda ilkin əmək müqaviləsi yenidən tərtib edilir, yaxud həmin dəyişikliklər ayrılıqda tərtib edilib\ntəsdiqlənirlər."
  },
  {
    "index": 49,
    "chapter_heading": "Yeddinci fəsil",
    "chapter_title": "Əmək müqaviləsinin bağlanması əsasları və qaydası",
    "article_heading": "Maddə 47.",
    "article_title": "Müddətli əmək müqaviləsi bağlanan hallar",
    "article_body": "Aşağıdakı hallarda əmək müqaviləsi müəyyən müddətə bağlanıla bilər:  \n[66]\na) işçinin əmək qabiliyyətini müvəqqəti itirməsi, ezamiyyətdə, məzuniyyətdə olması, habelə iş yeri və\nvəzifəsi saxlanılmaqla qanunvericilikdə nəzərdə tutulmuş digər hallarda müəyyən səbəbdən müvəqqəti olaraq işə\nçıxmaması ilə əlaqədar onun əmək funksiyasının başqa işçi tərəfindən icrasının zəruriyyəti olduqda;\nb) təbii və iqlim şəraitinə və ya işin xüsusiyyətinə görə il boyu görülə bilməyən mövsümü işlərin yerinə\nyetirilməsi zamanı;\nc) işin həcminin və davamiyyətinin qısamüddətli olduğu təmir-tikinti, quraşdırma, yeni texnologiyanın tətbiqi\nvə mənimsənilməsi, təcrübə-sınaq işlərinin aparılması və bu qəbildən olan digər işlərin görüldüyü hallarda;\n[67]\nç) müvafiq vəzifə (peşə) üzrə əmək funksiyasının mürəkkəbliyi, məsuliyyətliliyi baxımından işçinin əmək və\npeşə vərdişlərinin mənimsənilməsi, yüksək peşəkarlıq səviyyəsinin əldə edilməsi tələb olunan (stajkeçmə,\nrezidentura dövrləri) hallarda;\n[68]\nd) işçinin şəxsi, ailə-məişət vəziyyəti ilə bağlı olan, o cümlədən işləməklə yanaşı təhsil aldığı, müəyyən\nsəbəbdən müvafiq yaşayış məntəqəsində müvəqqəti yaşadığı, pensiya yaşına çatdıqda işləmək istəyi olduğu\nhallarda;\n[69]\ne) müvafiq icra hakimiyyəti orqanının müəyyən etdiyi orqanın (qurumun)  göndərişi ilə haqqı ödənilən ictimai işlər\ngörülərkən;\n[70]\nə) bu Məcəllənin 6-cı maddəsinin «c» bəndində göstərilən orqanlar istisna olmaqla seçkili orqanlarda\n(təşkilatlarda, birliklərdə) seçkili vəzifələrə seçilərkən;\nf) tərəflərin hüquq bərabərliyi prinsipinə əməl edilməklə onların qarşılıqlı razılığı ilə; KMQ13\ng) bu Məcəllənin 46-cı maddəsinin ikinci hissəsində nəzərdə tutulmuş qaydada işçilərlə briqada, işçi qrupu\nhalında kollektiv əmək müqaviləsi bağlandıqda;\nğ) qanunvericilikdə nəzərdə tutulmuş digər hallarda."
  },
  {
    "index": 50,
    "chapter_heading": "Yeddinci fəsil",
    "chapter_title": "Əmək müqaviləsinin bağlanması əsasları və qaydası",
    "article_heading": "Maddə 48.",
    "article_title": "Əmək müqaviləsi bağlanarkən işçinin təqdim etdiyi sənədlər",
    "article_body": "1. Əmək müqaviləsi bağlanarkən işçi əmək kitabçası, habelə şəxsiyyətini təsdiq edən sənədi və dövlət sosial sığorta\nşəhadətnaməsini (ilk dəfə əmək fəaliyyətinə başlayanlar istisna olmaqla) təqdim edir. \n[71]\n2. Əmək müqaviləsinin bağlanması işçinin müvafiq yaşayış məntəqəsində qeydiyyatının olub-olmaması ilə\nşərtləndirilə bilməz.\n3. Məcburi köçkün, onlara bərabər tutulan şəxs və ya qaçqın statusu olan, habelə Azərbaycan Respublikasında ilk\ndəfə əmək fəaliyyətinə başlayan işçilərlə, əcnəbilərlə və vətəndaşlığı olmayan şəxslərlə əmək kitabçası təqdim\nedilmədən əmək müqaviləsi bağlanıla bilər. \n[72]\n4. Əmək müqaviləsi bağlanılarkən işçinin əmək funksiyasının xüsusiyyətlərinə uyğun olan peşə hazırlığının və\nya təhsilin olması zəruri sayılan hallarda işəgötürənə təhsili barədə müvafiq sənəd təqdim edilir.\n5. İşçinin səhhətinə, sağlamlığına mənfi təsir göstərən amillər olan ağır, zərərli və təhlükəli əmək\nşəraitli iş yerlərində, habelə əhalinin sağlamlığının mühafizəsi məqsədi ilə yeyinti sənayesi, ictimai iaşə,\nsəhiyyə, ticarət və bu qəbildən olan digər iş yerlərində əmək müqaviləsi bağlanılarkən işçilər sağlamlığı\nhaqqında tibbi arayış təqdim etməlidirlər. Belə əmək şəraitli peşələrin (vəzifələrin), iş yerlərinin siyahısı\nmüvafiq icra hakimiyyəti orqanı tərəfindən təsdiq edilir.\nŞəxslər insanın immunçatışmazlığı virusu ilə yaşayan şəxslərin işləməsinə yol verilməyən peşələrə və vəzifələrə qəbul edilərkən insanın\nimmunçatışmazlığı virusuna mütləq tibbi müayinədən, işlədiyi müddətdə isə vaxtaşırı həmin müayinədən keçməlidirlər.\n[73]\n6. \nƏmək \nmünasibətlərinə \ngirən \nişçidən \nbu \nMəcəllədə \nnəzərdə \ntutulmamış, \nhabelə \nişin \n(vəzifənin)\nxüsusiyyətlərinə uyğun gəlməyən əlavə sənədlərin tələb edilməsi qadağandır."
  },
  {
    "index": 51,
    "chapter_heading": "Yeddinci fəsil",
    "chapter_title": "Əmək müqaviləsinin bağlanması əsasları və qaydası",
    "article_heading": "Maddə 49.",
    "article_title": "Əmək müqaviləsinin hüquqi qüvvəyə minməsi və qüvvədən düşməsi [74]",
    "article_body": "1. Bu Məcəllənin 7-ci maddəsinin 2-1-ci hissəsi və bu maddənin 1-2-ci hissəsi ilə müəyyən edilmiş hallar istisna olmaqla, əmək müqaviləsinin\nbağlanılması, ona dəyişiklik edilməsi və ya xitam verilməsi bununla bağlı elektron informasiya sisteminə gücləndirilmiş elektron imza\nvasitəsi ilə daxil edilmiş əmək müqaviləsi bildirişinin həmin elektron informasiya sistemində qeydiyyata alınmasından və bu barədə\nişəgötürənə elektron qaydada məlumat göndərilməsindən sonra hüquqi qüvvəyə minir. [75]\n1-2. “Hüquqi şəxslərin dövlət qeydiyyatı və dövlət reyestri haqqında” Azərbaycan Respublikasının Qanununa uyğun olaraq yerli investisiyalı\nməhdud məsuliyyətli cəmiyyətin elektron dövlət qeydiyyatına alınması üçün ərizədə qeyd olunmuş şəxslərlə ilk dəfə bağlanmış əmək müqaviləsi\nhəmin Qanunla müəyyən olunmuş qaydada dövlət qeydiyyatı haqqında şəhadətnamə, dövlət reyestrindən çıxarış və nizamnamə cəmiyyətin\nelektron kabinetinə göndərildiyi andan hüquqi qüvvəyə minir.\n[76]\n2. Elektron informasiya sisteminə gücləndirilmiş elektron imza vasitəsi ilə  daxil edilmiş əmək müqaviləsi bildirişinin qeydiyyata\nalınması barədə 1 iş günündən gec olmayaraq sistem vasitəsilə işəgötürənə elektron qaydada məlumat göndərilir.\n2-2. Bu maddənin 1-2-ci hissəsi ilə müəyyən olunmuş hallarda elektron informasiya sisteminə müvafiq icra hakimiyyəti orqanının müəyyən\netdiyi orqan (qurum) tərəfindən daxil edilmiş əmək müqaviləsi bildirişinin qeydiyyata alınması barədə 1 iş günündən gec olmayaraq sistem\nvasitəsilə işəgötürənə və müvafiq icra hakimiyyəti orqanının müəyyən etdiyi orqana (quruma) elektron qaydada məlumat göndərilir.\n[77]\n3. Siyahısı müvafiq icra hakimiyyəti orqanı tərəfindən təsdiq edilmiş dövlət orqanlarında müvafiq vəzifələrə (peşələrə) qəbul edilən\n(götürülən) işçilərlə işəgötürənlər arasında bağlanılmış əmək müqaviləsində başqa hal nəzərdə tutulmayıbsa, o, tərəflərin imzaladığı gündən\nhüquqi qüvvəyə minir. Həmin əmək müqaviləsinin hər hansı dövlət orqanında və ya digər qurumlarda qeydiyyata alınması, təsdiq edilməsi\nyolverilməzdir.\n4. Əmək müqaviləsi bildirişinin forması və onun elektron informasiya sisteminə gücləndirilmiş elektron imza vasitəsi ilə  daxil\nedilməsi qaydaları, əmək müqaviləsi bildirişinin qeydiyyata alınması ilə bağlı işəgötürənə və müvafiq icra hakimiyyəti orqanının müəyyən etdiyi\norqana (quruma) göndərilən məlumat forması, habelə qeydiyyata alınmış əmək müqaviləsi bildirişinin məlumatlarını real vaxt rejimində əldə\netməklə bağlı qaydalar müvafiq icra hakimiyyəti orqanı tərəfindən müəyyən edilir.\n[78]\n5. Bu Məcəllənin 74-cü maddəsinin 1-1-ci hissəsində nəzərdə tutulan hallarda elektron informasiya sistemində q üvvədə olan əmək müqaviləsi\nbildirişi əmək qanunvericiliyinə əməl olunmas ına dövlət nəzarətini həyata keçirən orqanın qərarı ilə qüvvədən düşmüş hesab edilir.\n[79]"
  },
  {
    "index": 52,
    "chapter_heading": "Yeddinci fəsil",
    "chapter_title": "Əmək müqaviləsinin bağlanması əsasları və qaydası",
    "article_heading": "Maddə 50.",
    "article_title": "Müsabiqə yolu ilə vəzifələrin tutulması zamanı əmək münasibətlərinin tənzimlənməsi",
    "article_body": "1. Yerinə yetiriləsi işin, əmək funksiyasının xarakteri ilə əlaqədar olaraq bəzi vəzifələri tutmaq üçün\nişəgötürən müəyyən olunmuş qaydada müsabiqə elan edə bilər.\n2. Müəyyən vəzifələrin müsabiqə yolu ilə tutulması elmi müəssisə və təşkilatlar və təhsil müəssisələrində elmi,\nelmi-pedaqoji fəaliyyətlə bağlı vəzifələr üzrə elan edilir. İşçilərin elan olunmuş müsabiqədə bərabərhüquqlu\niştirakı təmin edilməlidir. Qanunvericilikdə nəzərdə tutulmuş hallar istisna olmaqla, yalnız bir cinsin nümayəndəsi üçün müsabiqənin\nelan edilməsinə yol verilmir. \n[80]\n3. Müsabiqə işçinin (müvafiq vəzifəni tutmaq iddiasında olan şəxsin) sənədləri, elmi işləri, kadr-uçot\nməlumatları üzrə və ya müsahibə, test üsulu ilə və yaxud bu üsulların hər ikisindən istifadə olunmaqla qarışıq\nüsulla keçirilə bilər.\n4. Müsabiqənin keçirilməsi şərtlərini və vəzifələrin müsabiqə yolu ilə tutulması qaydasını tənzimləyən\nnormativ hüquqi aktı müvafiq icra hakimiyyəti orqanı qəbul edir.\n5. Müvafiq vəzifəni tutmaq üçün elan olunmuş müsabiqənin qalibi ilə işəgötürən müəyyən edilmiş qaydada müddətli\nvə ya müddətsiz əmək müqaviləsi bağlayır.\n[81]\n6. Müsabiqə yolu ilə vəzifəni tutmuş işçinin əmək müqaviləsinə xitam verilməsi, habelə onların digər əmək\nmünasibətləri heç bir istisnaya yol verilmədən yalnız bu Məcəllə ilə müəyyən edilmiş əsaslarla və qaydada tənzim\nedilir.\n7. Keçirilmiş müsabiqənin nəticələri ilə razılaşmayan iddiaçı müsabiqə komissiyasının qərarı qəbul edildiyi\ngündən bir ay müddətində məhkəməyə müraciət edə bilər. Məhkəmə, müsabiqənin qanunvericiliyin tələblərini\npozmaqla və ya qeyri-obyektiv keçirildiyini müəyyən etdikdə onun nəticələrini ləğv edir. Bu halda qətnamədə\ngöstərilən hallar aradan qaldırılmaq şərti ilə müsabiqə yenidən keçirilir."
  },
  {
    "index": 53,
    "chapter_heading": "Yeddinci fəsil",
    "chapter_title": "Əmək müqaviləsinin bağlanması əsasları və qaydası",
    "article_heading": "Maddə 51.",
    "article_title": "Sınaq müddəti",
    "article_body": "1. Bu Məcəllənin 52-ci maddəsində göstərilən hallar istisna olmaqla, əmək müqaviləsi işçinin peşəkarlıq səviyyəsini və müvafiq əmək\nfunksiyasını icra etmək bacarığını yoxlamaq məqsədilə sınaq müddəti müəyyən edilməklə bağlanıla bilər. Altı ay müddətinədək bağlanılmış əmək\nmüqaviləsində ən çoxu iki həftə, digər əmək müqavilələrində isə ən çoxu üç ay sınaq müddəti müəyyən edilir.\n[82]\n2. Sınaq müddəti işçinin faktiki olaraq əmək funksiyasını icra etdiyi iş vaxtından ibarətdir. İşçinin əmək\nqabiliyyətini müvəqqəti itirdiyi, habelə iş yeri və orta əmək haqqı saxlanılmaqla işdə olmadığı dövrlər sınaq\nmüddətinə daxil edilmir.\n3. Sınaq müddəti göstərilməyən əmək müqaviləsi sınaq müəyyən edilmədən bağlanmış hesab olunur."
  },
  {
    "index": 54,
    "chapter_heading": "Yeddinci fəsil",
    "chapter_title": "Əmək müqaviləsinin bağlanması əsasları və qaydası",
    "article_heading": "Maddə 52.",
    "article_title": "Sınaq müddəti müəyyən edilməyən hallar",
    "article_body": "Əmək müqaviləsi bağlanılarkən sınaq müddəti:\nyaşı 18-dən az olan şəxslərlə;\nmüsabiqə yolu ilə müvafiq vəzifəni tutanlarla;\nhamilə və üç yaşına çatmamış uşağı olan qadınlara, habelə üç yaşınadək uşağını təkbaşına böyüdən kişilərə;\ntəhsil müəssisələrini bitirdiyi ildə ixtisası (peşəsi) üzrə ilk dəfə işə götürülən şəxslərə;\nödənişli seçkili vəzifəyə seçilmiş şəxslərə;\niki ay müddətinədək əmək müqaviləsi bağlanılan şəxslərə;\ntərəflərin razılığı ilə müəyyən edilən digər hallarda müəyyən edilmir. \n[83]"
  },
  {
    "index": 55,
    "chapter_heading": "Yeddinci fəsil",
    "chapter_title": "Əmək müqaviləsinin bağlanması əsasları və qaydası",
    "article_heading": "Maddə 53.",
    "article_title": "İşə qəbul zamanı sınağın nəticəsi və onun tənzimlənməsi qaydası",
    "article_body": "1. Sınaq müddəti qurtaranadək tərəflərdən biri digərinə üç gün əvvəl yazılı xəbərdarlıq etməklə əmək\nmüqaviləsini poza bilər.\n2. Sınaq müddəti qurtaranadək tərəflərdən biri əmək müqaviləsinin xitamını tələb etməyibsə, işçi sınaqdan\nçıxmış hesab edilir. İşçi sınaqdan çıxmış hesab edildiyi andan etibarən əmək müqaviləsinə yalnız bu Məcəllə ilə\nmüəyyən edilmiş qaydada və əsaslarla xitam verilə bilər.\n3. Əmək müqaviləsində sınaq müddəti müəyyən edilərkən həmin müddət ərzində işçinin sınaq zamanı özünü\ndoğrultmadığına görə işəgötürən tərəfindən əmək müqaviləsinə xitam verilməsi şərti göstərilməlidir.\n \n4. Sınaq müddətində özünü doğrultmamış işçinin əmək müqaviləsinə işəgötürənin əsaslandırılmış əmri ilə xitam\nverilə bilər."
  },
  {
    "index": 56,
    "chapter_heading": "Səkkizinci fəsil",
    "chapter_title": "Əmək şəraiti, əmək funksiyası və bunların tətbiqini tənzimləyən hüquq normaları",
    "article_heading": "Maddə 54.",
    "article_title": "Əmək şəraitinin təmin edilməsi",
    "article_body": "1. İşçilər tərəfindən əmək funksiyasının yerinə yetirilməsi üçün işəgötürən aşağıdakı əmək şəraitini təmin\netməlidir:\npeşə (vəzifə) adlarının, ixtisasların, əməyin ödənilməsi dərəcələrinin müəyyən edilməsi;\nəməyə görə haqqın miqdarının müəyyən edilməsi və onun ödənilməsi;\nəmək normaları və əməyin qiymətləndirilməsi normalarının müəyyən edilməsi;\nsanitariya və gigiyena normalarına, əlilliyi olan şəxslərə münasibətdə isə həmçinin “Əlilliyi olan şəxslərin hüquqları haqqında”\nAzərbaycan Respublikasının Qanununa uyğun olaraq müəyyən edilən iş yerlərinin standartlarına cavab verən iş yerinin və iş\nşəraitinin yaradılması; [84]\nəməyin mühafizəsi, texniki təhlükəsizlik normalarının gözlənilməsi;\nəmək funksiyasının bu Məcəllə ilə müəyyən edilmiş iş vaxtı müddətindən artıq olmayan iş vaxtında yerinə\nyetirilməsini;\nbu Məcəllə ilə müəyyən edilmiş istirahət vaxtından, məzuniyyətlərdən istifadə olunmasını;\nişçilərin qanunla müəyyən olunmuş məcburi dövlət sosial sığorta və digər icbari sığorta edilməsini; [85]\nişçilərə əmək funksiyasının icrası üçün zəruri olan avadanlıqların, materialların, alətlərin, texniki və digər sənədlərin vaxtında verilməsi və\nonların lazımi keyfiyyətdə olması;\ninsanın immunçatışmazlığı virusu ilə yaşayan işçi ilə məsləhətləşmə aparmaqla onun üçün münasib iş şəraitinin (xüsusi avadanlıqlarla\ntəminat, istirahət fasilələri üçün imkanlar və tibbi müayinələr üçün icazələrin verilməsi və s.) yaradılması; [86]\nəmək müqavilələrində, kollektiv müqavilələrdə nəzərdə tutulan şərtləri.  \n[87]\n2. Bu Məcəllə ilə müəyyən olunmuş hallar istisna edilməklə əmək şəraitinin şərtləri birtərəfli qaydada\ndəyişdirilə bilməz."
  },
  {
    "index": 57,
    "chapter_heading": "Səkkizinci fəsil",
    "chapter_title": "Əmək şəraiti, əmək funksiyası və bunların tətbiqini tənzimləyən hüquq normaları",
    "article_heading": "Maddə 55.",
    "article_title": "Əmək şəraitinin əlavə şərtləri",
    "article_body": "Əmək müqaviləsi bağlanarkən, habelə əmək münasibətləri prosesində işəgötürən imkanı hesabına bu Məcəllədə,\nyaxud kollektiv müqavilədə nəzərdə tutulmuş əmək şəraitinin şərtlərindən daha yüksək əlavə əmək haqqı, əlavə\nməzuniyyət müddəti, qısaldılmış və ya natamam iş vaxtı, əlavə fərdi sığorta məbləği, sosial təminat və\nyardımlar, habelə heç bir norma ilə məhdudlaşdırılmayan digər əlavə şərtləri müəyyən edə bilər. Bu əlavə\nşərtlərin dairəsi, qüvvədə olma müddəti və istifadə qaydaları, habelə onların dəyişdirilməsi tərəflərin razılığı\nilə müəyyən edilir."
  },
  {
    "index": 58,
    "chapter_heading": "Səkkizinci fəsil",
    "chapter_title": "Əmək şəraiti, əmək funksiyası və bunların tətbiqini tənzimləyən hüquq normaları",
    "article_heading": "Maddə 56.",
    "article_title": "Əmək şəraitinin şərtlərinin dəyişdirilməsi",
    "article_body": "1. İstehsalın və əməyin təşkilində dəyişikliklər edilməsi zəruriyyəti olduqda işçinin peşəsi, ixtisası və\nvəzifəsi üzrə işi davam etdirməklə əmək şəraitinin şərtlərinin dəyişdirilməsinə yol verilir.\n2. İşəgötürən əmək şəraitinin şərtlərini (bu Məcəllənin 55-ci maddəsində nəzərdə tutulan şərtlərdən başqa)\ndəyişdirməzdən azı bir ay əvvəl işçini yazılı məlumatı və ya əmri (sərəncamı) ilə xəbərdar etməlidir. Əgər işçi\nyeni əmək şəraiti ilə işi davam etdirməyə razılıq vermirsə, onda o, başqa vəzifəyə keçirilməli, bu mümkün\nolmadıqda isə əmək müqaviləsinə bu Məcəllənin 68-ci maddəsinin ikinci hissəsinin «c» bəndində nəzərdə tutulan\nəsasla xitam verilə bilər.\n3. Bu Məcəllənin 55-ci maddəsində nəzərdə tutulmuş qaydada işəgötürən tərəfindən müəyyən edilən əmək\nşəraitinin əlavə şərtlərinin dəyişdirilməsi əmək müqaviləsinə xitam verilməsi üçün əsas ola bilməz.\n4. Azı 50 nəfər işçi çalışan müəssisədə işçilərin ümumi sayının on faizindən çoxunun əmək şəraitinin\nşərtlərinin pisləşməsinə səbəb olan dəyişikliklər aparılarkən bunun hansı məqsədlə edilməsi əsaslandırılmaqla\nişəgötürən müvafiq icra hakimiyyəti orqanının müəyyən etdiyi orqana (quruma)  rəsmi məlumat verməlidir. Müvafiq icra\nhakimiyyəti orqanının müəyyən etdiyi orqan (qurum)  həmin tədbirlərin əsaslı və qanunauyğun həyata keçirilməsini\naraşdırıb səlahiyyətləri çərçivəsində müvafiq tədbirlər görə bilər.\n[88]"
  },
  {
    "index": 59,
    "chapter_heading": "Səkkizinci fəsil",
    "chapter_title": "Əmək şəraiti, əmək funksiyası və bunların tətbiqini tənzimləyən hüquq normaları",
    "article_heading": "Maddə 57.",
    "article_title": "İşçinin əmək funksiyası",
    "article_body": "1. İşəgötürən işçinin əmək funksiyasının — əmək müqaviləsində nəzərdə tutulan, bir və ya bir neçə vəzifə,\nixtisas, yaxud peşə üzrə yerinə yetirməli olduğu müvafiq işin və ya göstərməli olduğu xidmətin dairəsini dəqiq\nvə birmənalı müəyyən etməlidir.\n2. Əmək funksiyasının həcmi müvafiq icra hakimiyyəti orqanı tərəfindən təsdiq edilmiş Vahid Tarif-İxtisas\nSorğu Kitabçasına əsasən və ya işəgötürən tərəfindən müəyyən edilərək əmək müqavilələrində təfsilatı ilə\ngöstərilir.\n3. Əmək funksiyasının dəyişdirilməsinə yalnız tərəflərin qarşılıqlı razılığı ilə yol verilir. Birtərəfli\nqaydada əmək funksiyasının dəyişdirilməsinə, onun dairəsinin azaldılmasına və ya artırılmasına yol verilmir.\n4. Əgər müəyyən səbəblərdən işəgötürən göstərilən işlərlə işçini təmin edə bilmədiyinə görə ona peşə-ixtisas\ndərəcəsinə uyğun olan başqa iş verəcəksə, işçi həmin işləri yerinə yetirməkdən yalnız orta əmək haqqı\nsaxlanılmadıqda imtina edə bilər."
  },
  {
    "index": 60,
    "chapter_heading": "Səkkizinci fəsil",
    "chapter_title": "Əmək şəraiti, əmək funksiyası və bunların tətbiqini tənzimləyən hüquq normaları",
    "article_heading": "Maddə 58.",
    "article_title": "Əvəzçilik üzrə əmək müqaviləsinin bağlanması və tənzimlənməsi",
    "article_body": "1. Əmək müqaviləsinin şərtləri imkan verdiyi hallarda işçi əsas iş yeri üzrə müəyyən olunmuş iş vaxtından\nsonra həm əsas iş yerində, həm də əvəzçilik qaydasında əmək müqaviləsi bağlayaraq başqa iş yerlərində də əmək\nfəaliyyəti ilə məşğul ola bilər. Bu zaman əvəzçilik üzrə əmək müqaviləsi bağlanan iş yeri işçinin əlavə iş yeri,\nəmək kitabçası saxlanılan yer isə əsas iş yeri sayılır. Əvəzçilik üzrə əmək müqaviləsi əmək kitabçası təqdim edilmədən bağlanılır.\n[89]\n2. Əvəzçilik üzrə iş vaxtının müddəti bu Məcəllənin 89-cu maddəsi ilə müəyyən edilmiş normanın yarısından\nçox olmamaqla tərəflərin razılığı ilə müəyyən edilir.\n3. İş vaxtından sonra əvəzçilik üzrə əlavə iş yerlərində işləməyə əsas iş yeri üzrə işəgötürənin razılığı\ntələb edilmir. İş vaxtı ərzində isə əvəzçilik üzrə işləməyə işəgötürənin razılığı ilə yol verilir. Əvəzçilik\nüzrə əmək şəraitinin şərtlərini, əmək funksiyasının həcmini əlavə iş yerinin işəgötürəni ilə əmək müqaviləsi\nbağlanarkən tərəflərin özləri müəyyən edirlər. \n[90]\n4. Əlavə iş yerində əvəzçilik üzrə əmək fəaliyyəti göstərən işçilərə bu maddənin beşinci və altıncı\nhissələrində göstərilən hallar istisna olunmaqla heç bir məhdudiyyət qoyulmadan əmək qanunvericiliyi ilə müəyyən\nedilmiş bütün normalar, qaydalar və müddəalar şamil edilir.\n5. Əgər işçi əsas iş yerində zərərli, təhlükəli və insanın sağlamlılığına mənfi təsir göstərən amillər olan\nəmək şəraitində işləyirsə, onda onun eyni əmək şəraitli əlavə iş yerində əvəzçilik üzrə çalışması\nyolverilməzdir.\n6. Yaşı 18-dən az olan işçilərin əvəzçilik qaydasında əlavə iş yerində çalışmalarına yalnız onların həm\nəsas, həm də əlavə iş yerində gündəlik iş vaxtının cəmi bu Məcəllənin 91-ci maddəsində onlar üçün nəzərdə\ntutulmuş qısaldılmış iş vaxtından çox olmadıqda, yol verilə bilər.\n7. Bilavasitə qanunvericilikdə nəzərdə tutulmuş hallarda dövlət hakimiyyəti orqanlarının müvafiq vəzifəli\nşəxslərinə bu maddədə nəzərdə tutulan əvəzçilik üzrə əmək müqaviləsi bağlayaraq əlavə iş yerində işləmək hüququ\nşamil olunmur."
  },
  {
    "index": 61,
    "chapter_heading": "Səkkizinci fəsil",
    "chapter_title": "Əmək şəraiti, əmək funksiyası və bunların tətbiqini tənzimləyən hüquq normaları",
    "article_heading": "Maddə 59.",
    "article_title": "Başqa işə keçirmə",
    "article_body": "İşçiyə əmək müqaviləsində nəzərdə tutulmayan başqa peşə, ixtisas və vəzifə üzrə əmək funksiyasının yerinə\nyetirilməsini həvalə etmək, başqa işə keçirilmə sayılır və buna yalnız işçinin razılığı ilə, həmçinin əmək\nmüqaviləsinə əlavə və dəyişikliklər edilməklə və ya yeni əmək müqaviləsi bağlanılmaqla yol verilir.  \n[91]"
  },
  {
    "index": 62,
    "chapter_heading": "Səkkizinci fəsil",
    "chapter_title": "Əmək şəraiti, əmək funksiyası və bunların tətbiqini tənzimləyən hüquq normaları",
    "article_heading": "Maddə 60.",
    "article_title": "İşəgötürənin təşəbbüsü ilə başqa işə müvəqqəti keçirmə",
    "article_body": "İşçi, onun razılığı olmadan istehsalat zəruriyyəti və boşdayanma hallarının qarşısını almaq məqsədi ilə bir\nay müddətinə, müvəqqəti olaraq başqa işə keçirilə bilər. Bu halda işçi onun səhhətinə mənfi təsir edən, habelə\naşağı ixtisaslı işə keçirilə bilməz. Başqa işə keçirilmə müddətində işçinin əməyi görülən işin müqabilində,\nlakin əvvəlki orta əmək haqqından aşağı olmamaqla ödənilir."
  },
  {
    "index": 63,
    "chapter_heading": "Səkkizinci fəsil",
    "chapter_title": "Əmək şəraiti, əmək funksiyası və bunların tətbiqini tənzimləyən hüquq normaları",
    "article_heading": "Maddə 61.",
    "article_title": "Başqa işçinin əmək funksiyasının icrası",
    "article_body": "1. Müəyyən səbəbdən iş yerində olmayan işçinin əmək funksiyasının icrasına tərəflərin razılığı ilə yol\nverilir. Bu zaman əmək haqqı bu Məcəllənin 162-ci maddəsində nəzərdə tutulan qaydada ödənilir. \n[92]\n2. Boş vəzifə üzrə əmək funksiyasının icrasının həvalə edilməsinə işçinin razılığı ilə yol verilir. Əgər\nişçi eyni zamanda həm özünün, həm də əvəz etdiyi boş vəzifə üzrə əmək funksiyasını yerinə yetirirsə, onda ona\nboş vəzifə üçün nəzərdə tutulmuş əmək haqqının (vəzifə maaşının) yarısından az olmamaq şərti ilə əlavə əmək\nhaqqı ödənilməlidir.\n3. Boş vəzifə üzrə işçiyə üç aydan çox olmayan müddətə əmək funksiyasının yerinə yetirilməsi həvalə edilə\nbilər. Bu müddət bitdikdən sonra ya əvəzedici işçi onun razılığı ilə həmin vəzifəyə keçirilir, ya hər iki vəzifə\nbirləşdirilərək əvəzedici işçinin əmək funksiyasının genişləndirilməsi ilə əlaqədar yeni əmək müqaviləsi\nbağlanılır, ya da boş vəzifəyə yeni işçi götürülür.\n4. Əgər boş vəzifə üzrə əmək funksiyası boş olmayan vəzifə üzrə əmək funksiyası ilə eyni xarakterlidirsə, həmin boş olmayan vəzifəni tutan\nişçi onun razılığı ilə öz vəzifəsində qalmaqla həmçinin belə boş vəzifəyə təyin edilə bilər. Bu zaman işçiyə boş vəzifə üzrə nəzərdə tutulmuş\nəməkhaqqının (vəzifə maaşının) yarısından az olmamaq şərtilə əlavə əməkhaqqı ödənilir. \n[93]"
  },
  {
    "index": 64,
    "chapter_heading": "Səkkizinci fəsil",
    "chapter_title": "Əmək şəraiti, əmək funksiyası və bunların tətbiqini tənzimləyən hüquq normaları",
    "article_heading": "Maddə 62.",
    "article_title": "İşçinin işdən kənar edilməsi",
    "article_body": "1. İşəgötürən aşağıdakı hallarda mülkiyyətçinin və işçilərin mənafeyini qorumaq, baş verə biləcək əməyin\nmühafizəsi qaydalarının pozulmasının qarşısını almaq və əmək intizamını təmin etmək məqsədi ilə işçini müvafiq\niş vaxtı ərzində işdən kənar edə bilər:\na) işçi alkoqollu içkilər, narkotik vasitələr və psixotrop, toksik və digər zəhərli maddələr qəbul edərək sərxoş\nvəziyyətdə işə gəldikdə, habelə işə gəldikdən sonra iş yerində həmin içkiləri və ya maddələri qəbul edərək\nsərxoş vəziyyətdə olduqda;\n[94]\nb) bu Məcəllənin 226-cı maddəsi ilə müəyyən edilmiş hallarda işçi icbari tibbi müayinə olunmaqdan boyun\nqaçırdıqda və ya keçirilmiş müayinələrin nəticələrinə əsasən həkim komissiyalarının verdikləri tövsiyələri\nyerinə yetirmədikdə;\nc) iş vaxtı ərzində işçi bilavasitə iş yerində müvafiq səlahiyyətli orqanın qərarı ilə təsdiqlənən inzibati\nxətaları və ya cinayət tərkibi olan ictimai-təhlükəli əməllər törətdikdə;\n[95] KMQ7\nç) insanın immunçatışmazlığı virusu ilə yaşayan şəxslərin işləməsinə yol verilməyən peşə və vəzifələrdə işləyən işçi vaxtaşırı insanın\nimmunçatışmazlığı virusuna mütləq tibbi müayinədən imtina etdikdə.\n[96]\n2. İşçinin işdən kənar edilməsi hər bir konkret halda müvafiq sübutlar (həkim rəyi, işçilərin izahatları,\narayışlar və digər rəsmi sənədlər) toplanılaraq sənədləşdirilməlidir.\n3. İşdən kənar edilən vaxt ərzində işçiyə əmək haqqı verilmir. Üzrlü səbəbdən icbari ilkin və ya vaxtaşırı tibbi\nmüayinədən keçməyən işçilər işdən kənarlaşdırıldıqda, onlara işdən kənar edildiyi vaxt ərzində boşdayanma qaydasında əməkhaqqı\nödənilir.\n[97]\n4. İşdən kənar edilmiş işçiyə inzibati və ya cinayət məsuliyyətinə cəlb edilib-edilməməsindən asılı\nolmayaraq işəgötürən bu Məcəllənin 186-cı maddəsində nəzərdə tutulmuş intizam tənbehlərindən birini tətbiq edə\nbilər.\n5. İşdən kənar edilməsini işəgötürənin və ya başqa vəzifəli şəxslərin ona qarşı qərəzli münasibətinə, saxta\nsənədlər əsasında həyata keçirildiyinə və digər faktlara görə qanunsuz və əsassız hesab edən işçi pozulmuş\nhüquqlarının bərpa edilməsi, şərəf və ləyaqətinin müdafiə olunması üçün məhkəməyə müraciət edə bilər."
  },
  {
    "index": 65,
    "chapter_heading": "Səkkizinci fəsil",
    "chapter_title": "Əmək şəraiti, əmək funksiyası və bunların tətbiqini tənzimləyən hüquq normaları",
    "article_heading": "Maddə 63.",
    "article_title": "Mülkiyyətçi dəyişdikdə əmək münasibətlərinin tənzimlənməsi",
    "article_body": "1. Müəssisənin mülkiyyətçisi dəyişdikdə bu maddənin 2-ci hissəsində göstərilən işçilərdən başqa qalan bütün\nişçilərlə əvvəlki mülkiyyətçi arasında bağlanmış əmək müqavilələri və onların şərtləri yeni mülkiyyətçi\ntərəfindən qüvvədə saxlanılır. Bu işçilərin əmək müqavilələri müəyyən edilmiş qaydalara əməl edilməklə bu\nMəcəllənin 70, 73 və 75-ci maddələrində nəzərdə tutulan müvafiq əsaslarla ləğv edilə bilər.\n2. Yeni mülkiyyətçi tərəfindən müəssisənin işəgötürəninin (rəhbərinin), onun müavinlərinin, baş mühasibin və\nbilavasitə idarəetmə funksiyasını yerinə yetirən digər struktur bölmələrin rəhbərlərinin əmək müqavilələrinə\nmülkiyyətçinin dəyişməsi ilə əlaqədar bu Məcəllənin 68-ci maddəsinin «ç» bəndi ilə xitam verilə və ya bu\nMəcəllənin 56-cı maddəsində nəzərdə tutulan qaydada onların əmək müqavilələrinin şərtləri dəyişdirilə bilər.\n3. Mülkiyyətçinin dəyişməsi ilə əlaqədar yeni mülkiyyətçi və ya işəgötürən tərəfindən sahibkarlıq fəaliyyəti\nvə hüququndan sui-istifadə edərək işçilərin peşəkarlıq səviyyəsini, əmək funksiyasını icra etmək bacarıqlarını,\nmülkiyyətçinin sahibkarlıq fəaliyyətinə xələl gətirə bilən səriştəsizliklərini aşkara çıxarmadan onların əmək\nmüqavilələrinin kütləvi şəkildə ləğv edilməsi yolverilməzdir. Yeni mülkiyyətçi və ya işəgötürən işçilərin\npeşəkarlıq səviyyəsini, müəssisədə mövcud olan iş yerlərinin sahibkarlıq fəaliyyətini sərbəst surətdə həyata\nkeçirmək üçün zəruriliyini iş yerlərinin və işçilərin attestasiyasını keçirməklə müəyyən etməlidir.\nQeyd: Bu maddənin 3-cü hissəsində «əmək müqavilələrinin kütləvi şəkildə ləğv edilməsi» dedikdə, müvafiq\nmüəssisəyə mülkiyyət hüququ yaranan gündən üç ay ərzində eyni zamanda və ya ayrı-ayrı vaxtlarda işçilərin ümumi\nsayı:\n100 nəfərdən 500 nəfərədək olduqda onların 50 faizindən çoxunun;\n500 nəfərdən 1000 nəfərədək olduqda onların 40 faizindən çoxunun;\n1000 nəfərdən artıq olduqda onların 30 faizindən çoxunun yeni mülkiyyətçi və ya onun təyin etdiyi işəgötürən\ntərəfindən bu Məcəllənin 70, 73 və 75-ci maddələrində müəyyən edilmiş əsaslarla əmək müqavilələrinin ləğv\nedilməsi başa düşülməlidir."
  },
  {
    "index": 66,
    "chapter_heading": "Doqquzuncu fəsil",
    "chapter_title": "İşçilərin və iş yerlərinin attestasiyasının keçirilməsini tənzimləyən hüquq normaları",
    "article_heading": "Maddə 64.",
    "article_title": "İş yerlərinin attestasiyası, onun məqsədi və keçirilməsinin tənzimlənməsi",
    "article_body": "1. Bu maddənin ikinci hissəsində nəzərdə tutulan məqsədlə əmək şəraitindən asılı olmayaraq işəgötürən\nmüvafiq normativ hüquqi aktla müəyyən edilmiş qaydada iş yerlərinin attestasiyasının keçirilməsini və attestasiyanın\naparılması nəticələrinə dair sənədlərin surətinin 10 iş günü müddətində məlumat üçün müvafiq icra hakimiyyəti orqanının müəyyən etdiyi orqana\n(quruma) təqdim olunmasını təmin etməlidir.\n[98]\n2. İşəgötürən müvafiq iş yerlərində əməyin mühafizəsi tədbirlərinin təmin olunmasını və ya istehsal\nsanitariyasının, \ngigiyenasının \nvəziyyətini \nmüəyyən \netmək \nvə \nyaxşılaşdırmaq \nməqsədi \nilə, \nhabelə \nəmək\nməhsuldarlığının və işin səmərəliliyinin artırılması, əməyin təşkilində ən mütərəqqi üsulların, o cümlədən yeni\ntexnikanın və ya texnologiyanın tətbiqi zamanı iş yerlərinin attestasiyasını keçirməlidir. Bu məqsədlə həmkarlar\nittifaqları təşkilatının nümayəndələrindən, əməyin mühafizəsi xidmətlərinin və əməyin təşkili üzrə peşəkar\nmütəxəssislərdən ibarət iş yerlərinin attestasiyası komissiyası yaradılır.\n3. İş yerlərinin attestasiyasının keçirilməsi qaydaları müvafiq icra hakimiyyəti orqanı tərəfindən qəbul\nedilən normativ hüquqi aktla tənzimlənir."
  },
  {
    "index": 67,
    "chapter_heading": "Doqquzuncu fəsil",
    "chapter_title": "İşçilərin və iş yerlərinin attestasiyasının keçirilməsini tənzimləyən hüquq normaları",
    "article_heading": "Maddə 65.",
    "article_title": "İşçilərin attestasiyası, onun keçirilməsi qaydaları və şərtləri",
    "article_body": "1. İşçilərin peşəkarlıq səviyyəsinin yoxlanılması, ixtisasına, sənətinə müvafiq olaraq onların tutduğu\nvəzifəyə (peşəyə) uyğun olduğunu aşkara çıxarmaq məqsədi ilə bu Məcəllənin 66-cı maddəsində göstərilən işçilər\nistisna olunmaqla qalan bütün işçilərin attestasiyası keçirilə bilər.\n2. Yalnız müvafiq iş yerində azı bir il çalışan işçilər attestasiyadan keçirilə bilər. Hər bir işçi üç ildə ,\nelmi işçilər isə beş ildə bir dəfədən çox olmayaraq attestasiyadan keçirilə bilər.  [99]\n3. İşəgötürənin əmri (sərəncamı) ilə işçilərin attestasiyasının keçirilməsi üçün təcrübəli, yüksək\npeşəkarlıq qabiliyyətinə malik, obyektivliyi və qərəzsizliyi ilə seçilən nüfuzlu şəxslərdən, habelə həmkarlar\nittifaqları təşkilatının nümayəndəsindən ibarət attestasiya komissiyası yaradılır. İşəgötürən, işçinin müvafiq\niş yeri üzrə rəhbəri attestasiya komissiyasının üzvü ola bilməz.\n4. Attestasiya komissiyası azı beş nəfərdən ibarət olmaqla bütün hallarda onun say tərkibi təkrəqəmli\nolmalıdır. Attestasiya komissiyasının səlahiyyət müddəti onun yaradılması haqqında müvafiq əmrlə (sərəncamla)\nmüəyyən edilir.\n5. Attestasiya komissiyasının üzvləri tərəfindən işçiyə yalnız tutduğu vəzifəyə (peşəyə), əmək funksiyasına,\nixtisasına (peşəsinə) dair, yerinə yetirdiyi işlər və onların nəticələri barədə, habelə tutduğu vəzifəyə\n(peşəyə) uyğunluğunu müəyyən etmək üçün zəruri olan əmək müqaviləsi ilə müəyyən edilmiş hüquqları, vəzifələri\ndairəsinə aid olan məsələlərlə əlaqədar suallar verilə bilər. Attestasiya olunan işçinin siyasi baxışlarına,\nmənəvi, əxlaqi kamilliyinə, şəxsiyyətinə, etiqadına və digər sırf şəxsi dəyərlərinə görə, o cümlədən onun\nintizamlılıq dərəcəsinə görə peşəkarlıq səviyyəsinin qiymətləndirilməsi yolverilməzdir. İşçinin tutduğu vəzifəyə\nuyğunluğu müəyyən edilərkən onun son 5 (beş) il ərzində peşə hazırlığı səviyyəsinin yüksəldilməsinin, yeni ixtisasa yiyələnməsinin və ixtisasının\nartırılmasının nəticələri nəzərə alınır.\n[100]\n5-1. Korrupsiya ilə əlaqədar hüquqpozmalarla bağlı məlumat vermiş işçi attestasiyadan keçirildikdə, idarə, müəssisə və ya təşkilatın\nkorrupsiya ilə əlaqədar hüquqpozmalarla bağlı məlumatların verilməsi üçün müəyyən edilən müvafiq vəzifəli şəxsi və ya struktur bölməsinin\nnümayəndəsi attestasiya komissiyasının iclasında iştirak etməlidir.\n[101]\n6. Attestasiya komissiyasının işi aşkarlıq şəraitində, obyektiv, qərəzsiz və qanunvericiliyin tələblərinə\nəməl edilməklə aparılmalıdır. Attestasiya komissiyası qərarını gizli və ya açıq səsvermə yolu ilə səs çoxluğu\nilə qəbul edir. Müvafiq iş yeri üzrə əmək kollektivi nümayəndələrinin attestasiya komissiyasının iclasında\nmüşahidəçi kimi iştirak etmək istəyi təmin olunmalıdır.\n7. Attestasiya komissiyası işçinin tutduğu vəzifəyə (peşəyə) uyğun olduğu və ya uyğun olmadığı haqqında iki\nqərardan yalnız birini qəbul edir. Bununla yanaşı attestasiya komissiyası bu qərarlarında işçinin başqa vəzifədə\n(peşədə) istifadə edilməsinin məqsədə müvafiqliyi barədə işəgötürənə tövsiyyə edə bilər.\n8. Bu maddə ilə müəyyən edilmiş işçilərin attestasiyası keçirilməsinin digər qaydaları müvafiq icra\nhakimiyyəti orqanı tərəfindən təsdiq edilən normativ hüquqi aktla tənzimlənir.\nQeyd: Bu Məcəllənin 65-ci maddəsinin 5-1-ci hissəsində və 187-ci maddəsinin 4-cü hissəsində “idarə, müəssisə və ya təşkilat” dedikdə, dövlət\nvə bələdiyyə orqanlarının, dövlət və ya bələdiyyə mülkiyyətində olan və ya paylarının (səhmlərinin) nəzarət zərfi dövlətə və ya bələdiyyəyə məxsus\nolan hüquqi şəxslər və büdcə təşkilatları başa düşülməlidir.\n[102]"
  },
  {
    "index": 68,
    "chapter_heading": "Doqquzuncu fəsil",
    "chapter_title": "İşçilərin və iş yerlərinin attestasiyasının keçirilməsini tənzimləyən hüquq normaları",
    "article_heading": "Maddə 66.",
    "article_title": "Attestasiya olunmayan işçilər",
    "article_body": "Aşağıdakı işçilərin attestasiyası keçirilmir:\nvətənin müdafiəsi, azadlığı və ərazi bütövlüyü uğrunda hərbi əməliyyatlarda xəsarət (yaralanma, travma, kontuziya)\nalmış və əlilliyi müəyyən edilmiş işçilər;\n[103]\nAzərbaycanın müstəqilliyinin və ərazi bütövlüyünün müdafiəsi zamanı göstərdiyi şücaətlərə görə dövlət\ntəltiflərinə və fəxri adlarına layiq görülmüş işçilər;\nbir vəzifədə (peşədə) beş ildən az müddətdə çalışan məcburi köçkün və qaçqın statusu olan işçilər;\nhamilə qadınlar;\nuşağının üç yaşınadək sosial məzuniyyətdə olan və həmin məzuniyyət bitdikdən sonra bir ildən az müddətdə\nmüvafiq vəzifədə (peşədə) çalışan qadınlar (uşağını təkbaşına böyüdən kişilər); \n[104]\nyaşı 18-dən az olan işçilər;\nbir vəzifədə (peşədə) faktik olaraq bir ildən az müddətdə çalışan işçilər;\neyni vəzifədə (peşədə) azı üç dəfə attestasiya olunaraq tutduğu vəzifəyə uyğun olduğu müəyyən edilmiş\nişçilər;\nkollektiv müqavilələrdə (sazişlərdə) nəzərdə tutulan hallarda attestasiya olunmayan işçilər;\nAzərbaycan Respublikasında praktik tibb və ya əczaçılıq fəaliyyəti ilə məşğul olan işçilər ;\n[105]\n“Təhsil haqqında” Azərbaycan Respublikasının Qanununa əsasən sertifikatlaşdırmaya cəlb edilən təhsilverənlər.\n[106]"
  },
  {
    "index": 69,
    "chapter_heading": "Doqquzuncu fəsil",
    "chapter_title": "İşçilərin və iş yerlərinin attestasiyasının keçirilməsini tənzimləyən hüquq normaları",
    "article_heading": "Maddə 67.",
    "article_title": "İşçilərin və iş yerlərinin attestasiyasının nəticələrinin tənzimlənməsi",
    "article_body": "1. Attestasiya komissiyası tərəfindən barəsində tutduğu vəzifəyə uyğun olmadığı haqqında qərar çıxarılmış\nişçinin əmək müqaviləsi bu Məcəllənin 70-ci maddəsinin «c» bəndinə müvafiq olaraq, 71-ci maddəsində nəzərdə\ntutulan qaydalara əməl edilməklə işəgötürən tərəfindən ləğv edilə bilər.\n2. İşəgötürən attestasiya komissiyasının tövsiyyəsini nəzərə alaraq işçinin peşə hazırlığının yüksəldilməsi, yeni ixtisasa\nyiyələnməsi və ixtisasının artırılması üçün onu təlimlərə cəlb edə və yaxud işçinin razılığı ilə onu başqa müvafiq vəzifəyə\n(peşəyə) keçirə bilər.\n[107]\n3. İş yerlərinin attestasiyasının keçirilməsi nəticəsində onların kütləvi şəkildə ixtisar edilməsi\nyolverilməzdir.\n4. İş yerinin attestasiyasının keçirilməsinin nəticələrinə əsaslanaraq işəgötürən tərəfindən işçilərin əmək\nmüqavilələri ləğv edilə bilməz.\n5. İşçilərin və iş yerlərinin attestasiya komissiyalarının qərarlarını qanunsuz, əsassız, qərəzli və qeyri-\nobyektiv hesab edən şəxslər məhkəməyə müraciət edə bilər.\n6. Attestasiya komissiyasının qərarı ilə tutduğu vəzifəyə (peşəyə) uyğun olmadığına görə işəgötürən\ntərəfindən əmək müqaviləsi ləğv edilən və ya başqa vəzifəyə (peşəyə) keçirilən işçinin iddiası əsasında fərdi\nəmək mübahisəsinə bu Məcəllə ilə müəyyən edilmiş qaydada yalnız məhkəmələrdə baxılır."
  },
  {
    "index": 70,
    "chapter_heading": "Doqquzuncu fəsil",
    "chapter_title": "İşçilərin və iş yerlərinin attestasiyasının keçirilməsini tənzimləyən hüquq normaları",
    "article_heading": "Maddə 67-1.",
    "article_title": "Azərbaycan Respublikasında praktik tibb və ya əczaçılıq fəaliyyəti ilə məşğul olan işçilərin sertifikasiyası [108]",
    "article_body": "1. Azərbaycan Respublikasında praktik tibb və ya əczaçılıq fəaliyyəti ilə məşğul olan işçilərin peşəkarlıq səviyyəsinin və peşə yararlılığının\nyoxlanılması məqsədi ilə həmin işçilər “Əhalinin sağlamlığının qorunması haqqında” Azərbaycan Respublikasının Qanununda nəzərdə tutulmuş\nqaydada sertifikasiyaya cəlb edilirlər. Sertifikasiya zamanı praktik tibb və ya əczaçılıq fəaliyyəti ilə məşğul olan işçilərə onların fəaliyyət sahəsinə\nbilavasitə aid olmayan sualların verilməsi, habelə onların siyasi baxışlarına və etiqadına görə qiymətləndirilməsi yolverilməzdir.\n[109]\n2. Hamilə qadınların, uşağının üç yaşınadək sosial məzuniyyətdə olan və həmin məzuniyyət bitdikdən sonra bir ildən az müddətdə müvafiq\nvəzifədə (peşədə) çalışan qadınların (uşağını təkbaşına böyüdən kişilərin) sertifikasiyası keçirilmir.\n3. Ali və orta ixtisas tibb təhsil müəssisələrini, o cümlədən rezidenturanı bitirmiş şəxslər qanunvericiliyə uyğun olaraq təhsilini təsdiq edən\nsənədin verildiyi, ixtisasını qanunvericiliyə uyğun olaraq dəyişdirmiş tibb mütəxəssisləri yeni ixtisasını təsdiq edən sənədin verildiyi gündən beş il\nmüddətində sertifikasiyadan keçirilmirlər. [110]\n4. Sertifikasiyadan qanunvericiliyə uyğun olaraq keçməyən işçilərin praktik tibb və ya əczaçılıq fəaliyyətinə buraxılmasına yol verilmir.\n5. Sertifikasiyadan “Əhalinin sağlamlığının qorunması haqqında” Azərbaycan Respublikasının Qanununa uyğun olaraq təkrarən keçməyən\nişçinin praktik tibb və ya əczaçılıq fəaliyyətinə buraxılmaması onunla bağlanmış əmək müqaviləsinin bu Məcəllənin 70-ci maddəsinin “c” bəndinə\nmüvafiq olaraq işəgötürən tərəfindən ləğv edilməsi üçün əsasdır. [111]"
  },
  {
    "index": 71,
    "chapter_heading": "Doqquzuncu fəsil",
    "chapter_title": "İşçilərin və iş yerlərinin attestasiyasının keçirilməsini tənzimləyən hüquq normaları",
    "article_heading": "Maddə 67-2.",
    "article_title": "Azərbaycan Respublikasında dövlət məktəbəqədər və ümumi təhsil müəssisələrində (ümumi təhsil üzrə təhsilverənlərə münasibətdə digər dövlət təhsil müəssisələrində) işləyən təhsilverənlərin sertifikatlaşdırılması [112]",
    "article_body": "1. Azərbaycan Respublikasında dövlət məktəbəqədər və ümumi təhsil müəssisələrində (ümumi təhsil üzrə təhsilverənlərə münasibətdə digər\ndövlət təhsil müəssisələrində)  işləyən təhsilverənlərin peşəkarlıq səviyyəsinin və peşə yararlılığının yoxlanılması məqsədi ilə həmin işçilər\n“Təhsil haqqında” Azərbaycan Respublikasının Qanununda nəzərdə tutulmuş qaydada sertifikatlaşdırmaya cəlb edilirlər.\n2. Hamilə qadınların, uşağının üç yaşınadək sosial məzuniyyətdə olan və həmin məzuniyyət bitdikdən sonra bir ildən az müddətdə müvafiq\nvəzifədə (peşədə) çalışan qadınların (uşağını təkbaşına böyüdən kişilərin) sertifikatlaşdırılması keçirilmir.\n3. İlk dəfə işə qəbul olunanlar üç il müddətində, eləcə də azı üç dəfə sertifikatlaşdırmadan keçmiş şəxslər sertifikatlaşdırmaya cəlb\nedilmirlər.\n[113]\n3-1. 60 və daha yuxarı yaşda olan şəxslərin sertifikatlaşdırmada iştirakı könüllüdür.\n[114]\n4. “Təhsil haqqında” Azərbaycan Respublikasının Qanununa uyğun olaraq sertifikatlaşdırmadan təkrar keçməyən işçinin pedaqoji fəaliyyətə\nburaxılmaması onunla bağlanmış əmək müqaviləsinin bu Məcəllənin 70-ci maddəsinin “c” bəndinə müvafiq olaraq işəgötürən tərəfindən ləğv\nedilməsi üçün əsasdır. [115]"
  },
  {
    "index": 72,
    "chapter_heading": "Onuncu fəsil",
    "chapter_title": "Əmək müqaviləsinə xitam verilməsinin əsasları və qaydaları",
    "article_heading": "Maddə 68.",
    "article_title": "Əmək müqaviləsinə xitam verilməsinin əsasları",
    "article_body": "1. Əmək müqaviləsinə yalnız bu Məcəllə ilə müəyyən edilmiş əsaslarla və qaydada xitam verilə bilər.\n2. Əmək müqaviləsinə xitam verilməsinin əsasları aşağıdakılardır:\na) tərəflərdən birinin təşəbbüsü;\nb) əmək müqaviləsinin müddətinin qurtarması;\nc) əmək şəraitinin şərtlərinin dəyişdirilməsi;\nç) müəssisənin mülkiyyətçisinin dəyişməsi ilə əlaqədar (bu Məcəllənin 63-cü maddəsinin ikinci hissəsində\ngöstərilən işçilər);\nd) tərəflərin iradəsindən asılı olmayan hallar;\ne) tərəflərin əmək müqaviləsində müəyyən etdiyi hallar."
  },
  {
    "index": 73,
    "chapter_heading": "Onuncu fəsil",
    "chapter_title": "Əmək müqaviləsinə xitam verilməsinin əsasları və qaydaları",
    "article_heading": "Maddə 69.",
    "article_title": "Əmək müqaviləsinin işçi tərəfindən ləğv edilməsi qaydası",
    "article_body": "1. İşçi bir təqvim ayı qabaqcadan işəgötürəni yazılı ərizəsi ilə xəbərdar etməklə əmək müqaviləsini ləğv edə\nbilər.\n2. Ərizə verildiyi gündən bir təqvim ayı bitdikdən sonra işçi işə çıxmamaq və son haqq-hesabının\naparılmasını tələb etmək hüququna malikdir. Bu halda işəgötürən işçinin tələblərini yerinə yetirməyə borcludur.\n3. İşçi yaşa, əlilliyə görə əmək pensiyasına çıxdıqda, təhsilini davam etdirmək üçün müvafiq təhsil\nmüəssisəsinə daxil olduqda, yeni yaşayış yerinə köçdükdə, başqa işəgötürənlə əmək müqaviləsi bağladıqda, seksual\nqısnamaya məruz qaldıqda və qanunvericilikdə nəzərdə tutulmuş digər hallarda ərizəsində göstərdiyi gün əmək\nmüqaviləsi ləğv edilə bilər.\n[116]\n4. Əmək müqaviləsini ləğv etmək barədə ərizə vermiş işçi xəbərdarlıq müddəti bitənədək istədiyi vaxt\nərizəsini geri götürə və ya onu etibarsız hesab etmək barədə işəgötürənə yeni ərizə verə bilər. Bu halda əmək\nmüqaviləsi ləğv edilə bilməz. Bu şərtlə ki, işəgötürən həmin vəzifəyə (peşəyə) yeni işçinin götürülməsi barədə\nişçiyə rəsmi qaydada yazılı xəbərdarlıq etməmiş olsun. Əmək müqaviləsi bu maddə ilə müəyyən edilmiş qaydalara\nəməl olunmaqla ləğv edildikdən sonra işçinin əvvəlki ərizəsini geri götürmək və ya onu etibarsız hesab etmək\nbarədə edilən müraciətin hüquqi qüvvəsi yoxdur.\n5. İşçi ərizəsində əmək münasibətlərini dayandırmaq istədiyi günü göstərməyibsə, xəbərdarlıq müddəti\nbitənədək bu maddə ilə müəyyən edilmiş əsasla əmək müqaviləsinin ləğv edilməsinə yol verilmir.\n6. İşçi məzuniyyət hüququndan istifadə etməklə ona müvafiq iş ilinə görə məzuniyyətin verilməsi və\nməzuniyyət müddətinin qurtardığı gündən əmək müqaviləsinin ləğv edilməsi xahişi ilə işəgötürənə ərizə verə\nbilər. İşçi məzuniyyət müddəti bitənədək bu maddənin 4-cü hissəsi ilə müəyyən edilmiş qaydada əmək müqaviləsinin\nləğv edilməsi barədə ərizəsini geri götürə və ya onu etibarsız hesab etmək barədə işəgötürənə yazılı müraciət\nedə bilər. Bu halda işçinin xahişi təmin edilməlidir.\n7. İşəgötürən tərəfindən zor işlədilərək, hədə-qorxu gələrək, yaxud hər hansı başqa üsulla işçinin\niradəsinin əleyhinə əmək müqaviləsini ləğv etməyə onu məcbur etmək qadağandır."
  },
  {
    "index": 74,
    "chapter_heading": "Onuncu fəsil",
    "chapter_title": "Əmək müqaviləsinə xitam verilməsinin əsasları və qaydaları",
    "article_heading": "Maddə 70.",
    "article_title": "İşəgötürən tərəfindən əmək müqaviləsinin ləğv edilməsinin əsasları",
    "article_body": "Əmək müqaviləsi işəgötürən tərəfindən aşağıdakı əsaslarla ləğv edilə bilər:\na) müəssisə ləğv edildikdə;\nb) işçilərin sayı və ya ştatları ixtisar edildikdə;\nc) peşəkarlıq səviyyəsinin, ixtisasının (peşəsinin) kifayət dərəcədə olmadığına görə işçinin tutduğu\nvəzifəyə uyğun gəlmədiyi barədə səlahiyyətli orqan tərəfindən müvafiq qərar qəbul edildikdə;\nç) işçi özünün əmək funksiyasını və ya əmək müqaviləsi üzrə öhdəliklərini yerinə yetirmədikdə, yaxud bu\nMəcəllənin 72-ci maddəsində sadalanan hallarda əmək vəzifələrini kobud şəkildə pozduqda;\nd) sınaq müddəti ərzində işçi özünü doğrultmadıqda; \n[117]\ne) dövlət büdcəsindən maliyyələşən müəssisənin işçisi çalışmanın yaş həddinə çatdıqda.  \n[118]\nQeyd: Bu maddənin «c» bəndində «səlahiyyətli orqan» dedikdə, işçilərin ixtisasına, peşə dərəcəsinə,\ntəcrübəsinə, peşəkarlıq səviyyəsinə görə tutduğu vəzifəyə uyğun olduğunu müəyyən etmək məqsədi ilə yaradılan və\nmüvafiq səlahiyyətlərə malik olan attestasiya komissiyası, Azərbaycan Respublikasında dövlət məktəbəqədər və ümumi təhsil\nmüəssisələrində (ümumi təhsil üzrə təhsilverənlərə münasibətdə digər dövlət təhsil müəssisələrində) işləyən təhsilverənlərin və praktik tibb və\nya əczaçılıq fəaliyyəti ilə məşğul olan işçilərin sertifikasiyasını həyata keçirən müvafiq icra hakimiyyəti orqan başa düşülməlidir. İşçilərin\nattestasiyası bu Məcəllənin 65-ci maddəsi ilə müəyyən edilmiş qaydada keçirilir. \n[119]"
  },
  {
    "index": 75,
    "chapter_heading": "Onuncu fəsil",
    "chapter_title": "Əmək müqaviləsinə xitam verilməsinin əsasları və qaydaları",
    "article_heading": "Maddə 71.",
    "article_title": "Əmək müqaviləsi işəgötürən tərəfindən ləğv edilərkən görülən tədbirlər [120]",
    "article_body": "1. İşçilərin sayı azaldılarkən və ya ştatların ixtisarı həyata keçirilərkən, o cümlədən işçinin tutduğu vəzifəyə uyğun gəlmədiyi barədə\nsəlahiyyətli orqan tərəfindən müvafiq qərar qəbul edilərkən işəgötürən bu Məcəllə ilə müəyyən edilmiş tədbirlər görür.\n[121]\n2. Bu Məcəllənin 70-ci maddəsinin «ç» bəndində nəzərdə tutulan əsasla əmək müqaviləsinin ləğv edilməsinə bu\nşərtlə yol verilir ki, işçi qəsdən və ya səhlənkarlıqla, etinasızlıqla əmək funksiyasını, vəzifə borcunu\n(öhdəliklərini) yerinə yetirmədiyinə görə müvafiq iş yerində işin, istehsalın, əmək və icra intizamının normal\nahəngi pozulmuş olsun və ya mülkiyyətçinin, işəgötürənin, habelə əmək kollektivinin (onun ayrı-ayrı üzvlərinin)\nhüquqlarına və qanunla qorunan mənafelərinə hər hansı formada ziyan dəymiş olsun.\n3. İşəgötürən bu Məcəllənin 70-ci maddəsi ilə müəyyən edilmiş əsasların hər hansı biri ilə əmək\nmüqaviləsinin ləğv edilməsinin zəruriliyini əsaslandırmalıdır."
  },
  {
    "index": 76,
    "chapter_heading": "Onuncu fəsil",
    "chapter_title": "Əmək müqaviləsinə xitam verilməsinin əsasları və qaydaları",
    "article_heading": "Maddə 72.",
    "article_title": "Əmək vəzifələrinin kobud şəkildə pozulması hesab edilən hallar",
    "article_body": "Aşağıdakı hallar işçi tərəfindən əmək vəzifələrinin kobud şəkildə pozulması hesab edilir:\na) özünün xəstəliyi, yaxın qohumunun xəstələnməsi və ya vəfat etməsi istisna olunmaqla heç bir üzürlü səbəb\nolmadan bütün iş günü işə gəlməməsi;\nb) alkoqollu içkilər, narkotik vasitələr və psixotrop, toksik və digər zəhərli maddələr qəbul edərək sərxoş\nvəziyyətdə işə gəlməsi, habelə işə gəldikdən sonra iş yerində həmin içkiləri və ya maddələri qəbul edərək sərxoş\nvəziyyətdə olması;\n[122]\nc) təqsirli hərəkətləri (hərəkətsizliyi) nəticəsində mülkiyyətçiyə maddi ziyan vurması;\nç) təqsirli hərəkətləri (hərəkətsizliyi) nəticəsində əməyin mühafizəsi qaydalarını pozaraq iş yoldaşlarının\nsəhhətinə xəsarət yetirməsi və ya onların bu səbəbdən həlak olması;\nd) qəsdən istehsal, kommersiya və ya dövlət sirrinin yayılması və ya bu sirrin gizli saxlanılması üzrə\nöhdəliklərini yerinə yetirməməsi;\ne) əmək fəaliyyəti zamanı yol verdiyi kobud səhvləri, hüquq pozuntuları nəticəsində işəgötürənin,\nmüəssisənin və ya mülkiyyətçinin qanuni mənafeyinə ciddi xələl gətirməsi;\nə) əmək funksiyasını pozduğuna görə əvvəllər işəgötürən tərəfindən verilmiş intizam tənbehindən nəticə\nçıxarmayaraq altı ay ərzində təkrarən əmək funksiyasını pozması;\nf) iş vaxtı ərzində bilavasitə iş yerində inzibati xətalara və ya cinayət tərkibi olan ictimai-təhlükəli\nəməllərə yol verməsi.\n[123]"
  },
  {
    "index": 77,
    "chapter_heading": "Onuncu fəsil",
    "chapter_title": "Əmək müqaviləsinə xitam verilməsinin əsasları və qaydaları",
    "article_heading": "Maddə 73.",
    "article_title": "Müddətli əmək müqaviləsinə xitam verilməsi qaydası",
    "article_body": "1. Müddətli əmək müqaviləsinin müddəti qurtardıqda xitam verilir. Bu Məcəllənin 45-ci maddəsinin beşinci hissəsi nəzərə\nalınmaqla, müddətli əmək müqaviləsində göstərilən müddət qurtardıqda əmək münasibətləri davam etdirilərsə və müddət\nbitdikdən sonrakı bir həftə ərzində tərəflərdən heç biri müqaviləyə xitam verilməsini tələb etmirsə, həmin əmək\nmüqaviləsi əvvəl müəyyən olunmuş müddətə uzadılmış hesab olunur.\n[124]\n2. İşçinin müəyyən üzürlü səbəbdən (xəstələnməsi, ezamiyyətdə, məzuniyyətdə olması, habelə bu Məcəllənin 179-\ncu maddəsində nəzərdə tutulan iş yeri və orta əmək haqqı saxlandığı hallarda) iş yerində olmadığı dövrdə\nmüddətli əmək müqaviləsinin müddəti qurtardığı hallarda həmin müqaviləyə işçi işə çıxdıqdan sonra işəgötürənin\nmüəyyən etdiyi gündə, lakin onun işə çıxdığı gündən bir təqvim həftəsi keçməmiş xitam verilə bilər."
  },
  {
    "index": 78,
    "chapter_heading": "Onuncu fəsil",
    "chapter_title": "Əmək müqaviləsinə xitam verilməsinin əsasları və qaydaları",
    "article_heading": "Maddə 74.",
    "article_title": "Tərəflərin iradəsindən asılı olmayan hallarda əmək müqaviləsinə xitam verilməsinin əsasları",
    "article_body": "1. Tərəflərin iradəsindən və ya istəyindən asılı olmayaraq əmək müqaviləsinə aşağıdakı hallarda xitam\nverilir:\na) işçi hərbi və ya alternativ xidmətə çağırıldıqda;\nb) əvvəllər müvafiq işdə (vəzifədə) çalışan işçinin işinə (vəzifəsinə) bərpa edilməsi barədə məhkəmənin\nqanuni qüvvəyə minmiş qətnaməsi (qərarı) olduqda.\nc) qanunvericiliklə daha uzun müddət müəyyən edilməyibsə, əmək qabiliyyətinin fasiləsiz olaraq altı aydan çox\nmüddətə tam itirilməsi ilə əlaqədar işçi əmək funksiyasını yerinə yetirə bilmədikdə;\nç ) İşçinin nəqliyyat vasitəsini idarəetmə hüququndan məhrum etmə, müəyyən vəzifə tutma və ya müəyyən fəaliyyətlə məşğul olma\nhüququndan məhrum etmə, müəyyən müddətə azadlıqdan məhrum etmə və ya ömürlük azadlıqdan məhrum etmə cəzasına məhkum edildiyi\nbarədə məhkəmənin hökmü qanuni qüvvəyə mindikdə; \n[125]\nd) məhkəmənin qanuni qüvvəyə minmiş qərarı ilə işçinin fəaliyyət qabiliyyətsizliyi təsdiq edildikdə;\ne) işçi vəfat etdikdə, məhkəmənin qanuni qüvvəyə minmiş qərarı ilə xəbərsiz itkin düşmüş və ya ölmüş elan edildikdə\n[126]\nə) əvvəllər həmin müəssisədə çalışan işçi müddətli həqiqi hərbi xidmətdən ehtiyata buraxıldıqdan sonra öz iş yerinə (vəzifəsinə) qayıtmaq\nhüququndan istifadə etdikdə; \n[127]\nf) qanunla pedaqoji fəaliyyətlə məşğul olması qadağan edilmiş şəxslə pedaqoji fəaliyyətlə məşğul olmaq üçün əmək müqaviləsinin\nbağlandığı aşkar edildikdə.\n[128]\n1-1. Aşağıdakı hallar fiziki şəxs olan işəgötürənlə bağlanmış əmək müqaviləsinə işçinin əmək qanunvericiliyinə əməl olunmasına dövlət\nnəzarətini həyata keçirən orqana müraciəti əsasında xitam verilmiş hesab edilməsi üçün əsasdır: [129]\n1-1.1. fiziki şəxs olan işəgötürən vəfat etdikdə, məhkəmənin qanuni qüvvəyə minmiş qərarı əsasında xəbərsiz itkin düşmüş və ya ölmüş elan\nedildikdə;\n1-1.2. fiziki şəxs olan işəgötürən barəsində məhkəmə tərəfindən həbs qətimkan tədbiri seçildikdə, yaxud o, məhkəmənin qanuni qüvvəyə\nminmiş qərarı ilə azadlıqdan məhrum edildikdə;\n1-1.3. fiziki şəxs olan işəgötürən məhkəmənin qanuni qüvvəyə minmiş qərarı əsasında fəaliyyət qabiliyyəti olmayan və ya məhdud fəaliyyət\nqabiliyyətli şəxs hesab edildikdə;\n1-1.4. Azərbaycan Respublikasının Mülki Prosessual və Azərbaycan Respublikasının Cinayət Prosessual məcəllələrinə uyğun olaraq fiziki şəxs\nolan işəgötürənin axtarışı elan olunduqda;\n1-1.5. Azərbaycan Respublikasının İnzibati Xətalar Məcəlləsinə uyğun olaraq əcnəbi və vətəndaşlığı olmayan işəgötürən barəsində\nAzərbaycan Respublikasının hüdudlarından kənara inzibati qaydada çıxarma tətbiq edildikdə.\n1-2. Bu Məcəllənin 74-cü maddəsinin 1-1-ci hissəsinə uyğun olaraq, əmək müqaviləsinə xitam verilmiş hesab edilməsi əmək\nmünasibətlərinin iştirakçılarını, habelə vəfat etmiş fiziki şəxs olan işəgötürənin vərəsələrini (miras payı həddində) əmək qanunvericiliyi ilə\nmüəyyən edilmiş öhdəliklərin icrasından azad etmir.\n2. Əgər qanunsuz və ya əsassız işdən çıxarılmış işçi işinə bərpa olunması üçün məhkəməyə iddia ərizəsi ilə\nmüraciət edərsə və məhkəmə tərəfindən iddiası təmin olunaraq işinə (vəzifəsinə) bərpa edilməsi haqqında qətnamə\n(qərar) qəbul edilərsə, onda işəgötürən tərəfindən məhkəmənin qanuni qüvvəyə minmiş qətnaməsi (qərarı) dərhal icra\nedilərək o, əvvəlki vəzifəsinə və ya razılığı ilə başqa vəzifəyə (işə) bərpa olunmalıdır. Bu zaman işə bərpa\nedilən işçinin yerinə götürülmüş işçi ilə bağlanmış əmək müqaviləsinə bu Məcəllənin 71-ci maddəsinin 1-ci\nhissəsində nəzərdə tutulmuş müvafiq araşdırmalar aparılmaqla xitam verilə bilər.\n[130]\nQeyd: Əmək qabiliyyətinin tam itirilməsi müvafiq icra hakimiyyəti orqanının müəyyən etdiyi orqanın (qurumun)  rəyi\nilə müəyyən edilir. Əmək qabiliyyətinin tam itirilməsi dedikdə, icra hakimiyyəti orqanının müəyyən etdiyi orqanın\n(qurumun) qərarı ilə işçiyə onun orqanizminin funksiyalarının pozulması faizinə uyğun əlillik müəyyən edilməklə ən azı bir il\nmüddətinə əmək qabiliyyətsiz hesab edilməsi başa düşülməlidir. Əmək qabiliyyətinin 6 aydan az müddətə müvəqqəti\nitirilməsi əmək müqaviləsinə xitam verilməsi üçün əsas ola bilməz. Əmək qabiliyyətini müvəqqəti itirmiş işçilərin iş yeri və\nvəzifəsi saxlanılmaqla onlara ilk 14 gün üçün müvafiq icra hakimiyyəti orqanı tərəfindən müəyyən olunmuş qaydada və miqdarda işəgötürənin\nvəsaiti, qalan günlər üçün isə məcburi dövlət sosial sığorta haqları hesabına müavinət ödənilir. Əmək qabiliyyətini bir ildən çox\nolmayan müddətə qismən itirmiş işçilər üçün isə müvafiq icra hakimiyyəti orqanının müəyyən etdiyi orqanın (qurumun)\nrəyi nəzərə alınır.\n[131]"
  },
  {
    "index": 79,
    "chapter_heading": "Onuncu fəsil",
    "chapter_title": "Əmək müqaviləsinə xitam verilməsinin əsasları və qaydaları",
    "article_heading": "Maddə 75.",
    "article_title": "Əmək müqaviləsində nəzərdə tutulan hallarda ona xitam verilməsinin tənzimlənməsi",
    "article_body": "1. Tərəflər əmək müqaviləsi bağlayarkən ona xitam verilməsinin bu Məcəllədə nəzərdə tutulan hallarından\nfərqli olan əlavə hallarını müəyyən edə bilərlər.\n2. Əmək müqaviləsində, ona xitam verilməsi barədə tərəflərin qarşılıqlı razılığı ilə aşağıdakı əlavə hallar\nnəzərdə tutula bilər:\na) tərəflərin qarşılıqlı razılığı;\nb) səhhəti ilə əlaqədar olaraq işçinin müvafiq vəzifədə (peşədə) çalışması sağlamlığı üçün təhlükəli olduğu\nbarədə tibb müəssisəsinin müvafiq rəyinə görə;\nc) əmək funksiyasının müəyyən müddətdə icrası zamanı müvafiq iş yerində peşə xəstəliyinə tutulmanın yüksək\nehtimalı olduğu halda;\nç) işin və ya göstərilən xidmətlərin həcminin azalması ilə əlaqədar müəyyən dövr keçdikdən sonra işçi ilə\nhökmən yenidən əmək müqaviləsi bağlayacağı şərti ilə işəgötürən yazılı formada məcburi öhdəlik götürdükdə;\nd) bu maddənin tələblərinə əməl edilməklə tərəflərin müəyyən etdiyi digər hallar.\n3. Tərəflər əmək münasibətlərinin gələcəkdə daha dolğun tənzimlənməsini təmin etmək məqsədi ilə bu maddənin\n2-ci hissəsində nəzərdə tutulmuş hallardan işçinin əmək şəraitinə uyğun olanını əmək müqaviləsinə hökmən daxil\netməlidirlər.\n4. Əmək müqaviləsinə ona xitam verilməsi barədə tərəflərin nəzərdə tutduqları hallar bu Məcəllənin 2-ci\nmaddəsinin üçüncü hissəsi ilə müəyyən edilmiş işçinin və işəgötürənin hüquqlarının təminatı prinsiplərinə zidd\nolmamalıdır.\n5. Əmək müqaviləsinə xitam verilməsinə dair tərəflər onların şərəf və ləyaqətini alçaldan, bu Məcəllədə\nnəzərdə tutulan hüquqlarını məhdudlaşdırmağa yönəldilən şərtlər müəyyən edə bilməzlər."
  },
  {
    "index": 80,
    "chapter_heading": "Onuncu fəsil",
    "chapter_title": "Əmək müqaviləsinə xitam verilməsinin əsasları və qaydaları",
    "article_heading": "Maddə 76.",
    "article_title": "Əmək müqaviləsinin ləğv edilməsini məhdudlaşdıran şərtlər",
    "article_body": "1. İşəgötürən tərəfindən əmək müqaviləsinə bu Məcəllənin 68, 69, 70, 73, 74 və 75-ci maddələrində nəzərdə\ntutulan əsaslardan yalnız biri ilə xitam verilə bilər.\n2. Əmək müqaviləsinə eyni zamanda iki və daha artıq əsasla, həmçinin qanunvericilikdə nəzərdə tutulmayan\nəsasla, habelə bu Məcəllə ilə müəyyən edilmiş əmək müqaviləsinin ləğv edilməsi qaydalarına əməl olunmadan xitam\nverilə bilməz."
  },
  {
    "index": 81,
    "chapter_heading": "On birinci fəsil",
    "chapter_title": "Əmək müqavilələrinə xitam verilərkən işçilərin təminatları",
    "article_heading": "Maddə 77.",
    "article_title": "Əmək müqaviləsinə xitam verilərkən işçilərin təminatları",
    "article_body": "1. İşçilərin sayı azaldıqda və ya ştatları ixtisar olunduqda bu Məcəllənin 70-ci maddəsinin “b” bəndi ilə işəgötürən tərəfindən əmək\nmüqaviləsi ləğv edilməzdən əvvəl işçi işəgötürən tərəfindən həmin işəgötürənlə bağlanmış əmək müqaviləsinə (əmək müqavilələrinə) uyğun\nolaraq müəyyən olunan əmək stajından asılı olaraq aşağıdakı müddətlərdə rəsmi xəbərdar edilməlidir:\n[132]\nbir ilədək əmək stajı olduqda – azı iki təqvim həftəsi;\nbir ildən beş ilədək əmək stajı olduqda – azı dörd təqvim həftəsi;\nbeş ildən on ilədək əmək stajı olduqda – azı altı təqvim həftəsi;\non ildən çox əmək stajı olduqda – azı doqquz təqvim həftəsi.\n2. Xəbərdarlıq müddəti ərzində hər iş həftəsində əmək haqqı saxlanılmaqla iş axtarmağa imkan yaradılması\nməqsədi ilə işçi azı bir iş günü əmək funksiyasının icrasından azad edilir.\n3. Əmək müqaviləsi bu Məcəllənin 70-ci maddəsinin “a” və “b” bəndləri ilə ləğv edilərkən işçiyə işəgötürən tərəfindən həmin işəgötürənlə\nbağlanmış əmək müqaviləsinə (əmək müqavilələrinə) uyğun olaraq müəyyən olunan əmək stajından asılı olaraq aşağıdakı məbləğlərdə\nişdənçıxarma müavinəti ödənilir:\n[133]\nbir ilədək əmək stajı olduqda – orta aylıq əməkhaqqı miqdarında;\nbir ildən beş ilədək əmək stajı olduqda – orta aylıq əməkhaqqının azı 1,4 misli miqdarında;\nbeş ildən on ilədək əmək stajı olduqda – orta aylıq əməkhaqqının azı 1,7 misli miqdarında;\non ildən çox əmək stajı olduqda – orta aylıq əməkhaqqının azı iki misli miqdarında.\n4. İşəgötürən işçinin razılığı ilə bu maddənin birinci hissəsi ilə müəyyən edilmiş azı iki təqvim həftəsi xəbərdarlıq müddəti əvəzinə orta aylıq\nəməkhaqqının 0,5 misli, azı dörd təqvim həftəsi xəbərdarlıq müddəti əvəzinə orta aylıq əməkhaqqının 0,9 misli, azı altı təqvim həftəsi xəbərdarlıq\nmüddəti əvəzinə orta aylıq əməkhaqqının 1,4 misli, azı doqquz təqvim həftəsi xəbərdarlıq müddəti əvəzinə orta aylıq əməkhaqqının 2 misli və bu\nMəcəllənin 56-cı maddəsinin ikinci hissəsi ilə müəyyən edilmiş xəbərdarlıq müddəti əvəzinə orta aylıq əməkhaqqından az olmamaqla\nəməkhaqqını bir dəfəyə ödəməklə müvafiq əsasla əmək müqaviləsinə xitam verə bilər. Bu halda xəbərdarlıq müddəti ərzində əmək müqaviləsinə\nxitam verilmiş işçilərə bu hissənin birinci cümləsində nəzərdə tutulmuş xəbərdarlıq müddəti əvəzinə verilən ödəniş xəbərdarlıq müddətinin\nötmüş hissəsinə mütənasib olaraq azaldılır. [134]\n5. Bu maddənin üçüncü hissəsində nəzərdə tutulan orta əmək haqqı müvafiq icra hakimiyyəti orqanı tərəfindən\nişçiyə verilən müvafiq arayışlar əsasında ödənilir. Həmin arayış işdən çıxan gündən bir ay müddətində müvafiq\nicra hakimiyyəti orqanında qeydiyyata alınan şəxslərə verilir. Bu ödəmələr işəgötürən, müəssisə ləğv edildikdə\nisə onun əmlakının yeni mülkiyyətçisi (əmlakın operativ idarəçiliyini həyata keçirən hüquqi, fiziki şəxs)\ntərəfindən ödənilməlidir. Bu qayda bu maddənin dördüncü hissəsində nəzərdə tutulan hala şamil olunmur.\n[135]\n6. Kollektiv müqavilələrdə, əmək müqaviləsində işçilərin işə düzəldiyi dövr ərzində daha uzun müddətə orta\nəməkhaqqının saxlanılması, habelə bu maddənin üçüncü, dördüncü və yeddinci hissələrində göstərilən ödəmələrin daha\nyüksək məbləğdə verilməsi nəzərdə tutula bilər.\n[136]\n7. Əmək müqaviləsinə bu Məcəllənin 68-ci maddəsinin ikinci hissəsinin «c», 74-cü maddəsinin birinci\nhissəsinin «a» və «c» bəndləri ilə xitam verildikdə, işəgötürən işçiyə orta aylıq əmək haqqının azı iki misli\nmiqdarında müavinət ödəyir. İşçinin vəfatı ilə əlaqədar əmək müqaviləsinə xitam verildikdə isə vəfat edənin\nvərəsələrinə orta aylıq əmək haqqının azı üç misli miqdarında müavinət ödənilir. Əmək müqaviləsinə bu Məcəllənin 68-ci\nmaddəsinin ikinci hissəsinin \"ç\" bəndi ilə xitam verildikdə, işəgötürən işçiyə orta aylıq əmək haqqının azı üç misli miqdarında müavinət ödəyir.\n[137]\n8. İşəgötürənlər iş yerlərinin ixtisarı ilə əlaqədar işdən azad olunmuş Valideynlərini itirmiş və valideyn himayəsindən məhrum olmuş\nuşaqların sosial müdafiəsi haqqında\" Azərbaycan Respublikasının Qanunu ilə müəyyən olunmuş valideynlərini itirmiş və valideyn himayəsindən\nməhrum olmuş uşaq, habelə onların arasından olan şəxs hesab edilən işçiləri sonradan həmin müəssisədə və ya digər müəssisədə işə düzəltmək\nüçün öz vəsaiti hesabına zəruri yeni peşə hazırlığına cəlb edirlər. \n[138]\n9. Qanunvericiliklə müəyyən edilmiş qaydada müəssisənin ləğvi istisna olmaqla, işçinin müddətli həqiqi hərbi xidmətdə olduğu müddət\nərzində mülkiyyət növündən və təşkilati-hüquqi formasından asılı olmayaraq müəssisədə iş yeri və vəzifəsi saxlanılır. Müddətli həqiqi hərbi\nxidmətə çağırılanadək müvafiq müəssisədə işləmiş şəxslər, hərbi xidmətdən buraxıldıqdan ən geci 60 təqvim günü keçənədək həmin müəssisədə\nəvvəlki və ya buna bərabər vəzifəyə (peşəyə) qayıtmaq hüququna malikdirlər. \n[139]"
  },
  {
    "index": 82,
    "chapter_heading": "On birinci fəsil",
    "chapter_title": "Əmək müqavilələrinə xitam verilərkən işçilərin təminatları",
    "article_heading": "Maddə 78.",
    "article_title": "İşçilərin ixtisarı zamanı işdə saxlanmağa üstünlüyü olan şəxslər",
    "article_body": "1. Müvafiq hallarda işçilərin sayı azaldılarkən və ya ştatların ixtisarı həyata keçirilərkən müəyyən\nvəzifələr üzrə əmək funksiyasının icrası üçün tələb olunan ixtisasın (peşəsinin) və peşəkarlıq səviyyəsinin daha\nyüksəyinə malik olan işçilər işdə saxlanılır. İşçinin peşəkarlıq səviyyəsini işəgötürən müəyyən edir. İşəgötürən\nişçinin peşəkarlıq səviyyəsini müəyyən edərkən onun peşə hazırlığı səviyyəsinin yüksəldilməsini, yeni ixtisasa yiyələnməsini və ixtisasının\nartırılmasını nəzərə alır.\n[140]\n2. İşəgötürən ixtisasları (peşələri) və ya peşəkarlıq səviyyələri eyni olduqda aşağıdakı şəxslərin işdə\nsaxlanmasına üstünlük verir:\nşəhid ailəsinin üzvlərinə;\nmüharibə iştirakçılarına;\nəsgər və zabitlərin arvadına (ərinə);\nöhdəsində iki və daha çox 16 yaşınadək uşağı olanlara;\nhəmin müəssisədə istehsalat qəzası və ya peşə xəstəliyi nəticəsində əlilliyi olan şəxslərə ;\n[141]\nməcburi köçkün onlara bərabər tutulan şəxs və qaçqın statusu olan şəxslərə;\n[142]\nkollektiv müqavilələrdə və ya əmək müqavilələrində nəzərdə tutulan digər şəxslərə."
  },
  {
    "index": 83,
    "chapter_heading": "On birinci fəsil",
    "chapter_title": "Əmək müqavilələrinə xitam verilərkən işçilərin təminatları",
    "article_heading": "Maddə 79.",
    "article_title": "Əmək müqaviləsinin ləğv olunması qadağan edilən işçilər və hallar",
    "article_body": "1. İşəgötürən tərəfindən:\nhamilə, habelə üç yaşınadək uşağı olan qadınların, üç yaşınadək uşağını təkbaşına böyüdən kişilərin;  \n[143]\nyeganə qazanc yeri işlədiyi müəssisə olub məktəb yaşınadək uşağını təkbaşına böyüdən işçilərin;\nəmək qabiliyyətini müvəqqəti itirən işçilərin;\nişçinin şəkərli diabetlə və ya dağınıq sklerozla xəstə olması səbəbinə görə;  \n[144]\nhəmkarlar ittifaqları təşkilatının və ya hər hansı siyasi partiyanın üzvü olması motivinə görə;\nöhdəsində 18 yaşınadək əlilliyi müəyyən edilmiş və ya orqanizmin funksiyalarının 81-100 faiz pozulmasına görə əlilliyi müəyyən edilmiş”  ailə\nüzvü olan işçilərin; ;\n[145]\nməzuniyyətdə, ezamiyyətdə olduğu vaxtda, habelə kollektiv danışıqlarda iştirak etdiyi müddət ərzində\nişçilərin bu Məcəllənin 70-ci maddəsi ilə müəyyən edilmiş əsaslarla əmək müqaviləsinin ləğv edilməsi qadağandır.\n2. Bu maddənin birinci hissəsində nəzərdə tutulmuş müddəalar bu Məcəllənin 70-ci maddəsinin «a» bəndi və 73-\ncü maddəsi ilə xitam verilən hallara şamil edilmir.\n3. Müəssisənin ləğv edilməsi halları istisna olmaqla, müddətindən asılı olmayaraq, reabilitasiya müəssisəsində və digər reabilitasiya\nsubyektlərində müalicə keçən əlilliyi olan şəxslərlə, həmçinin “Əlilliyi olan şəxslərin hüquqları haqqında” Azərbaycan Respublikası Qanununun\n24.1-ci maddəsində göstərilən işçi ilə bağlanılmış əmək müqaviləsinin işəgötürən tərəfindən ləğv edilməsinə yol verilmir.\n[146]"
  },
  {
    "index": 84,
    "chapter_heading": "On birinci fəsil",
    "chapter_title": "Əmək müqavilələrinə xitam verilərkən işçilərin təminatları",
    "article_heading": "Maddə 80.",
    "article_title": "Əmək müqaviləsinin işəgötürən tərəfindən ləğvi zamanı razılaşmalar   [147]",
    "article_body": "1. Bu Məcəllənin 70-ci maddəsinin b) və ç) bəndlərində göstərilən əsaslarla işəgötürən tərəfindən həmkarlar ittifaqının üzvü olan işçinin\nəmək müqaviləsi müəssisədə fəaliyyət göstərən həmkarlar ittifaqı təşkilatının qabaqcadan razılığı alınmaqla ləğv edilir.\n2. Həmkarlar ittifaqının üzvü olan işçinin əmək müqaviləsini bu maddənin 1-ci hissəsində nəzərdə tutulan hallardan hər hansı biri ilə\nəlaqədar ləğv etmək istəyən işəgötürən həmin müəssisənin həmkarlar ittifaqı təşkilatına əsaslandırılmış yazılı təqdimatla müraciət edir.\nTəqdimata müvafiq əsaslandırma sənədləri əlavə edilir. Həmkarlar ittifaqı təşkilatı bu təqdimatın daxil olduğu gündən ən geci on gün müddətində\nözünün əsaslandırılmış yazılı qərarını işəgötürənə təqdim etməlidir. \n[148]\n3. Bu maddənin birinci hissəsində nəzərdə tutulmuş hallar istisna olunmaqla qalan hallarda əmək müqaviləsi\nişəgötürənin təşəbbüsü ilə ləğv edilərkən həmkarlar ittifaqları təşkilatının qabaqcadan razılığının alınması\ntələb olunmur."
  },
  {
    "index": 85,
    "chapter_heading": "On ikinci fəsil",
    "chapter_title": "Əmək müqavilələrinin bağlanması, şərtlərinin dəyişdirilməsi və xitamının sənədləşdirilməsi qaydaları",
    "article_heading": "Maddə 81.",
    "article_title": "Əmək müqavilələri bağlanmasının sənədləşdirilməsi",
    "article_body": "1. Kargüzarlıq işini tənzimləmək məqsədi ilə zəruri hallarda bağlanmış əmək müqaviləsi qüvvəyə mindikdən\nsonra işəgötürənin mülahizəsinə əsasən onun əmri (sərəncamı, qərarı) ilə rəsmiləşdirilə bilər.\n2. Bu Məcəllə ilə müəyyən edilmiş qaydada yazılı formada əmək müqaviləsi bağlanmadan əmək münasibətlərinin\nişəgötürənin əmri (sərəncamı, qərarı) ilə rəsmiləşdirilməsi qadağandır."
  },
  {
    "index": 86,
    "chapter_heading": "On ikinci fəsil",
    "chapter_title": "Əmək müqavilələrinin bağlanması, şərtlərinin dəyişdirilməsi və xitamının sənədləşdirilməsi qaydaları",
    "article_heading": "Maddə 82.",
    "article_title": "Başqa işə keçirilmə və buna müvafiq digər halların sənədləşdirilməsi",
    "article_body": "Bu \nMəcəllədə \nnəzərdə \ntutulmuş \nhallarda \nəmək \nfunksiyasının, \nəmək \nşəraitinin \nvə \nonun \nşərtlərinin\ndəyişdirilməsi, habelə əvəzçilik qaydasında əmək müqaviləsinin bağlanması işəgötürənin müvafiq məzmunda əmri\n(sərəncamı, qərarı) ilə sənədləşdirilə bilər. Bu zaman əmək müqaviləsinin bağlanması və ona dəyişikliklər\nedilməsi qaydalarına mütləq əməl edilməlidir."
  },
  {
    "index": 87,
    "chapter_heading": "On ikinci fəsil",
    "chapter_title": "Əmək müqavilələrinin bağlanması, şərtlərinin dəyişdirilməsi və xitamının sənədləşdirilməsi qaydaları",
    "article_heading": "Maddə 83.",
    "article_title": "Əmək müqaviləsinə xitam verilməsinin sənədləşdirilməsi qaydası",
    "article_body": "1. Əgər işçi ilə bağlanmış əmək müqaviləsində onun ləğv edilməsinin sənədləşdirilməsi barədə bu fəsildə\nmüəyyən edilmiş qaydalardan fərqli olan başqa qaydalar nəzərdə tutulmayıbsa, onda istər işçi, istərsə işəgötürən\ntərəfindən və istərsə də tərəflərin iradəsindən asılı olmayan hallarda bu Məcəllənin 68, 69, 70, 73, 74 və 75-ci\nmaddələrində nəzərdə tutulan əsaslara və qaydalara müvafiq olaraq əmək müqaviləsinin ləğv edilməsi işəgötürənin\nəsaslandırılmış əmri (sərəncamı, qərarı) ilə rəsmiləşdirilməlidir.\n2. Əmək müqaviləsinə xitam verilməsi barədə işəgötürənin əmri (sərəncamı, qərarı) onun tərəfindən\nimzalanmalı və müəssisənin möhürü ilə təsdiqlənməlidir. Bu əmrin surəti, işçinin əmək kitabçası və işəgötürənin\nson haqq-hesabı (istifadə edilməmiş əmək məzuniyyətinə görə pul əvəzi, işçiyə ödənilməli əmək haqqı və digər\nödəmələr) ilə birlikdə sonuncu iş günü işçiyə verilməlidir."
  },
  {
    "index": 88,
    "chapter_heading": "On ikinci fəsil",
    "chapter_title": "Əmək müqavilələrinin bağlanması, şərtlərinin dəyişdirilməsi və xitamının sənədləşdirilməsi qaydaları",
    "article_heading": "Maddə 84.",
    "article_title": "Əmək müqaviləsinin ləğv edilməsi haqqında əmrin məzmunu",
    "article_body": "1. Əmək müqaviləsinin ləğv edilməsi haqqında işəgötürənin əmrinin (sərəncamının, qərarının) məzmununda\naşağıdakı məlumatlar göstərilir:\nmüəssisənin adı, hüquqi ünvanı, əmrin (sərəncamın, qərarın) sıra nömrəsi, tarixi və onu imzalayan\nişəgötürənin vəzifəsi, adı, atasının adı və soyadı;\nişçinin adı, atasının adı və soyadı;\nəmək müqaviləsi üzrə işçinin vəzifəsinin (peşəsinin) adı;\nəmək müqaviləsinin ləğv edilməsinin əsası;\nhəmin əsasla əmək müqaviləsinin ləğv edilməsi qaydası nəzərdə tutulmuş bu Məcəllənin müvafiq maddəsi,\nhissəsi və bəndi;\nəmək müqaviləsi ləğv edilən gün, ay və il;\nəmək müqaviləsinin ləğv edilməsi barədə əmrin (sərəncamın, qərarın) verilməsi üçün əsas hesab olunan rəsmi\nsənədlər.\n2. Bu maddənin birinci hissəsində nəzərdə tutulmuş məlumatlardan hər hansı biri və ya bir neçəsi\ngöstərilməyən əmr (sərəncam, qərar) əmək mübahisəsini həll edən məhkəmə tərəfindən etibarsız hesab edilə bilər.\n3. Əmək müqaviləsinin ləğv edilməsi barədə işəgötürənin əmri (sərəncamı, qərarı) yalnız bu maddənin 1-ci\nhissəsində göstərilən məlumatlar olan sadə formada, həmçinin normativ hüquqi aktlara uyğun formada — təsviri\n(giriş) hissəsindən və həmin məlumatlar göstərilən qərar hissəsindən ibarət formada tərtib edilə bilər."
  },
  {
    "index": 89,
    "chapter_heading": "On ikinci fəsil",
    "chapter_title": "Əmək müqavilələrinin bağlanması, şərtlərinin dəyişdirilməsi və xitamının sənədləşdirilməsi qaydaları",
    "article_heading": "Maddə 85.",
    "article_title": "Əmək müqavilələrinin sənədləşdirilməsinin uçotu qaydaları",
    "article_body": "1. İşəgötürən bağlanmış əmək müqavilələrini, onlara edilən dəyişiklikləri, bu müqavilələrlə əlaqədar\nverilmiş əmrləri (sərəncamları, qərarları), habelə digər əmrləri (sərəncamları, qərarları) xüsusi kitab (jurnal)\nvə ya kompüter vasitəsi ilə xüsusi proqramla uçotunun qeydiyyatını aparmalıdır. Uçot kompüter vasitəsi ilə\naparılmırsa, qeydiyyat kitabı səhifələnməli, qaytanlanmalı və kitabın son səhifəsindəki qaytanın düyünü üzərinə\nmüəssisənin möhürü vurulmalıdır.\n2. İşəgötürən qeydiyyat kitabını xüsusi uçot sənədi kimi saxlamalı və aparılan qeydlər səliqə ilə həmin\nkitaba yazılmalıdır. Kitabdakı qeydlərin qaralanmasına, pozulmasına, səhifələrin cırılmasına, dəyişdirilməsinə\nyol verilmir.\n3. Bu maddədə göstərilən sənədlərin uçotu və qeydiyyatı istər kompüter proqramları vasitəsilə, istərsə də əl\nüsulu ilə həyata keçirilərkən işəgötürən tərəfindən uçot sənədlərinin mühafizəsi təmin olunmalıdır."
  },
  {
    "index": 90,
    "chapter_heading": "On ikinci fəsil",
    "chapter_title": "Əmək müqavilələrinin bağlanması, şərtlərinin dəyişdirilməsi və xitamının sənədləşdirilməsi qaydaları",
    "article_heading": "Maddə 86.",
    "article_title": "Əmək müqavilələrinin və əmrlərin saxlanılmasının təmin edilməsi",
    "article_body": "1. İşəgötürən bağlanmış əmək müqavilələrini, onlara aparılan dəyişiklikləri, verilmiş əmrləri (sərəncamları,\nqərarları) beş il müddətinə saxlamağa borcludur, onların məhv edilməsi, itirilməsi, korlanması yolverilməzdir.\n2. Müəssisə ləğv edildikdə işəgötürəndə saxlanılan əmək müqavilələri müəyyən olunmuş qaydada müvafiq dövlət\narxivinə təhvil verilir. Müəssisə yenidən təşkil olunduqda və ya mülkiyyətçisi dəyişdikdə isə həmin müqavilələr\nyeni işəgötürənə təhvil verilir.\n3. Əmək müqaviləsinin ləğv edilməsi haqqında əmrin (sərəncamın, qərarın) əsli, işəgötürən tərəfindən əmək\nmüqaviləsinin mühafizə edilməsi barədə bu maddənin birinci hissəsi ilə müəyyən edilmiş qaydada və müddətdə\nsaxlanılması təmin edilməlidir."
  },
  {
    "index": 91,
    "chapter_heading": "On ikinci fəsil",
    "chapter_title": "Əmək müqavilələrinin bağlanması, şərtlərinin dəyişdirilməsi və xitamının sənədləşdirilməsi qaydaları",
    "article_heading": "Maddə 87.",
    "article_title": "İşçilərin əmək fəaliyyəti haqqında və müvafiq ödənclərinin haqq-hesab sənədləri",
    "article_body": "1. İşçinin əmək fəaliyyəti haqqında sənəd əmək kitabçası hesab edilir. İşçinin əmək fəaliyyəti haqqında\nsənəddə onun əmək stajı haqqında — işə girdiyi gün, ay, il, işlədiyi peşəsi (vəzifəsi), işdən çıxarılmanın\nəsası, günü, ayı və ili barədə qeydlər göstərilir.\nAilə kəndli təsərrüfatı üzvlərinin əmək fəaliyyətini və əmək stajını təsdiq edən sənəd bələdiyyələr tərəfindən verilən vəsiqə hesab edilir.\n[149]\n2. İşəgötürən 5 gündən artıq işləyən bütün işçilərin əmək kitabçasında onların işə qəbul edilməsi, başqa\ndaimi işə keçirilməsi, əmək müqaviləsinə xitam verilməsi barədə müvafiq qeydləri yazmalıdır.\n3. İşdən çıxan işçilərə əmək kitabçası əmək müqaviləsinə xitam verildiyi gün (sonuncu iş günü) verilir.\n4. İşçilərin əmək kitabçasının forması və onun tərtibi qaydaları müvafiq icra hakimiyyəti orqanı tərəfindən\ntəsdiq edilir.\n5. İşəgötürən tərəfindən bu Məcəllənin 173-cü maddəsində nəzərdə tutulmuş qaydada işçilərin əmək haqqının və\ndigər ödənclərin verilməsi və qeydiyyatı aparılan haqq-hesab sənədi (kitabçası, vərəqi, çeki) tərtib edilir.\n6. Xarici ölkədə işləmiş Azərbaycan Respublikası vətəndaşının əmək kitabçasında onun xarici ölkədəki əmək fəaliyyəti ilə bağlı qeydlər xarici\nişəgötürənlə bağladığı əmək müqaviləsi və məcburi dövlət sığortasının həyata keçirildiyini təsdiq edən sənəd əsasında müvafiq icra hakimiyyəti\norqanı tərəfindən aparılır və təsdiq edilir. \n[150]\n7. Əvəzçilik üzrə əmək fəaliyyəti haqqında əmək kitabçasında qeydlər əvəzçilik üzrə əmək müqaviləsinin surəti əsasında işçinin arzusu ilə\nəsas iş yerində aparılır. \n[151]\n8. Bu Məcəllənin 49-cu maddəsinin 5-ci hissəsinə uy ğun olaraq, əmək m üqaviləsi bildirişi qüvvədən düşmüş hesab edildikdən sonra əmək\nqanunvericiliyinə əməl olunmasına dövlət nəzarətini həyata keçirən orqan tərəfindən işçinin müraciəti əsasında əmək kitabçasında müvafiq\nqeydlər aparılır.\n[152]"
  },
  {
    "index": 92,
    "chapter_heading": "On ikinci fəsil",
    "chapter_title": "Əmək müqavilələrinin bağlanması, şərtlərinin dəyişdirilməsi və xitamının sənədləşdirilməsi qaydaları",
    "article_heading": "Maddə 88.",
    "article_title": "İşçiyə arayışların, xasiyyətnamənin verilməsi və onların başqa yerlərə göndərilməsi şərtləri",
    "article_body": "1. İşəgötürən işçinin müraciəti əsasında ona vəzifəsi (peşəsi), müvafiq dövr ərzində qazancı barədə arayış,\narxiv məlumatları, şəxsi sənədlərinin təsdiq edilmiş surətlərini, habelə onun peşəkarlıq, işgüzarlıq səviyyəsini\nvə digər şəxsi xüsusiyyətlərini xarakterizə edən xasiyyətnamə verməyə borcludur.\n2. İşəgötürən işçinin şəxsiyyəti və ya onun əmək fəaliyyəti barədə məlumatları başqa işəgötürənə və ya\nmüvafiq hakimiyyət orqanlarına, habelə digər yerlərə yalnız onların yazılı sorğusu və işçinin razılığı ilə\ngöndərə bilər. İşçi haqqında tərtib edilmiş xasiyyətnamənin, zəmanətin, işçinin şəxsi sənədlərinin, onların\nsurətlərinin və digər sənədlərin məzmunu ilə onu tanış etmədən işəgötürən tərəfindən başqa yerə göndərilməsi\nyolverilməzdir. Müsbət məzmunlu xasiyyətnamə ilə, zəmanətlə işçi tanış edilmədən onların başqa yerə\ngöndərilməsinə yol verilir. Bu halda işəgötürən həmin sənədlərin hara göndərildiyi barədə işçiyə məlumat\nverməlidir.\n \nIV bölmə\n \nİş vaxtı"
  },
  {
    "index": 93,
    "chapter_heading": "On üçüncü fəsil",
    "chapter_title": "İş vaxtının növləri və tənzimlənməsi qaydaları",
    "article_heading": "Maddə 89.",
    "article_title": "Tam iş vaxtı və onun müddəti",
    "article_body": "1. Tam iş vaxtı — müddəti bu Məcəllədə nəzərdə tutulmuş həftəlik və gündəlik iş saatları ərzində işçilərin\nəmək funksiyasını yerinə yetirməsi üçün müəyyən edilmiş zamandır.\n2. Gündəlik normal iş vaxtının müddəti səkkiz saatdan artıq ola bilməz.\n3. Gündəlik normal iş vaxtına uyğun olan həftəlik normal iş vaxtının müddəti 40 saatdan artıq müəyyən edilə\nbilməz."
  },
  {
    "index": 94,
    "chapter_heading": "On üçüncü fəsil",
    "chapter_title": "İş vaxtının növləri və tənzimlənməsi qaydaları",
    "article_heading": "Maddə 90.",
    "article_title": "Həftəlik tam iş vaxtının müəyyən edilməsi",
    "article_body": "1. Bir qayda olaraq, iki istirahət günü olan beşgünlük iş həftəsi müəyyən edilir.\n2. İstehsalın, işin, xidmətin və əmək şəraitinin xarakterindən asılı olaraq işəgötürən və ya müvafiq icra\nhakimiyyəti orqanı həftəlik tam iş vaxtının müddəti çərçivəsində altıgünlük iş həftəsi müəyyən edə bilər.\n3. Altıgünlük iş həftəsində həftəlik norma 40 saat olduqda gündəlik iş vaxtının müddəti 7 saatdan, həftəlik\nnorma 36 saat olduqda gündəlik iş vaxtının müddəti 6 saatdan və həftəlik norma 24 saat olduqda gündəlik iş\nvaxtının müddəti 4 saatdan çox ola bilməz."
  },
  {
    "index": 95,
    "chapter_heading": "On üçüncü fəsil",
    "chapter_title": "İş vaxtının növləri və tənzimlənməsi qaydaları",
    "article_heading": "Maddə 91.",
    "article_title": "Qısaldılmış iş vaxtı",
    "article_body": "1. İşçilərin ayrı-ayrı kateqoriyalarına, onların yaşı, səhhəti, əmək şəraiti, əmək funksiyasının\nxüsusiyyətləri və digər hallar nəzərə alınaraq bu Məcəllə ilə və müvafiq normativ hüquqi aktlarla, habelə əmək\nmüqaviləsinin, kollektiv müqavilənin şərtləri ilə qısaldılmış iş vaxtı müəyyən edilə bilər.\n2. Qısaldılmış iş vaxtının müddəti həftə ərzində 16 yaşınadək işçilər üçün 24 saatdan, 16 yaşdan 18 yaşadək\nişçilər və orqanizmin funksiyalarının 61-100 faiz pozulmasına görə əlilliyi müəyyən edilmiş  işçilər üçün, həmçinin hamilə və\nyaşyarımadək \nuşağı \nolan \nqadınlar və 3 yaşınadək uşağını təkbaşına böyüdən valideynlər  üçün 36 saatdan artıq\nolmamalıdır.\n[153]"
  },
  {
    "index": 96,
    "chapter_heading": "On üçüncü fəsil",
    "chapter_title": "İş vaxtının növləri və tənzimlənməsi qaydaları",
    "article_heading": "Maddə 92.",
    "article_title": "Əmək şəraiti zərərli olan işlərdə çalışan işçilər üçün iş vaxtının qısaldılmış müddəti",
    "article_body": "1. Əmək şəraiti fiziki, kimyəvi, bioloji və habelə insanın sağlamlığı üçün zərərli olan digər ağır\nistehsalat amilləri mövcud olan əmək şəraitli istehsalatlarda, peşə və vəzifələrdə çalışan işçilərə həftədə 36\nsaatdan çox olmayan qısaldılmış iş vaxtı müəyyən edilir. Həmin istehsalatların, peşə və vəzifələrin siyahısı\nmüvafiq icra hakimiyyəti orqanı tərəfindən təsdiq edilir.\n2. Əmək şəraiti zərərli olan işlərin siyahısı və bu işləri yerinə yetirən işçilər üçün iş vaxtının\nqısaldılmış müddəti kollektiv müqavilələrlə, həmin müqavilələr bağlanmadığı hallarda isə, işəgötürənlə həmkarlar\nittifaqları təşkilatı arasındakı məsləhətləşmələrdən sonra, bu maddənin birinci hissəsində göstərilən siyahı\nnəzərə alınmaqla müəyyən edilir."
  },
  {
    "index": 97,
    "chapter_heading": "On üçüncü fəsil",
    "chapter_title": "İş vaxtının növləri və tənzimlənməsi qaydaları",
    "article_heading": "Maddə 93.",
    "article_title": "Xüsusi xarakterli işlərdə çalışan işçilərin qısaldılmış iş vaxtı",
    "article_body": "Yüksək həssaslıq, həyəcan, zehni, fiziki və əsəb gərginliyi, habelə insanın səhhətinə mənfi təsir göstərən\ndigər amillər olan əmək şəraitli iş yerlərində (həkimlərə, müəllimlərə, elektrotexniki qurğularda, cihazlarda və\nqanunvericilikdə nəzərdə tutulan digər iş yerlərində işləyənlərə) həftə ərzində 36 saatdan çox olmamaq şərtilə\nqısaldılmış iş vaxtı müəyyən edilir. Həmin iş yerləri üzrə peşələrin, vəzifələrin siyahısı iş vaxtının konkret\nmüddəti göstərilməklə müvafiq icra hakimiyyəti orqanı tərəfindən təsdiq edilir."
  },
  {
    "index": 98,
    "chapter_heading": "On üçüncü fəsil",
    "chapter_title": "İş vaxtının növləri və tənzimlənməsi qaydaları",
    "article_heading": "Maddə 94.",
    "article_title": "Natamam iş vaxtı",
    "article_body": "1. Əmək müqaviləsi bağlanarkən, habelə əmək münasibətləri prosesində işçi ilə işəgötürənin qarşılıqlı\nrazılığı ilə natamam iş vaxtı — natamam iş günü, yaxud natamam iş həftəsi müəyyən edilə bilər.\n2. Natamam iş vaxtının müddəti və onun qüvvədə olduğu zamanın — ayın, ilin davamiyyəti tərəflərin razılığı\nilə müəyyən edilir.\n3. İşçinin səhhəti və fizioloji vəziyyəti (hamiləlik, əlillik, o cümlədən 18 yaşınadək sağlamlıq imkanlarının\nməhdudluğu), habelə xroniki xəstəliyi olan uşağının və digər ailə üzvünün səhhəti müvafiq tibbi rəyə görə əmək\nfunksiyasının natamam iş vaxtında yerinə yetirilməsini tələb edərsə, habelə on dörd yaşına çatmamış, yaxud 18\nyaşınadək əlilliyi müəyyən edilmiş uşağı olan qadınlara ərizələrilə işəgötürən natamam iş vaxtı (iş günü, yaxud iş\nhəftəsi) müəyyən etməlidir. \n[154]\n4. Natamam iş vaxtı əməyin ödənilməsi ya əmək funksiyasının icrasına sərf olunan vaxta mütənasib, ya da\ntərəflərin qarşılıqlı razılığı ilə müəyyən edilir.\n5. Əmək funksiyasını natamam iş vaxtında yerinə yetirən işçilərin bu Məcəllə və ya əmək müqaviləsi ilə\nmüəyyən edilmiş əmək hüquqlarının hər hansı şəkildə məhdudlaşdırılması yolverilməzdir."
  },
  {
    "index": 99,
    "chapter_heading": "On dördüncü fəsil",
    "chapter_title": "İş vaxtının rejimi və iş vaxtından artıq vaxtda işin tənzimlənməsi qaydaları",
    "article_heading": "Maddə 95.",
    "article_title": "İş vaxtının rejimi",
    "article_body": "1. İş vaxtının rejimi qaydaları — gündəlik iş vaxtının müddəti, onun başlanması və qurtarması, işdə\nfasilələrin vaxtı və müddəti, sutkadakı növbələrin sayı, növbə sənədləri və onların tərtibi, bir növbədən digər\nnövbəyə keçirilmə, iş vaxtının cəmlənmiş uçotu, işlənmiş iş günlərinin istirahət günləri ilə əvəz edilməsi\n(əvəzgünün verilməsi) qaydaları, habelə həftəlik iş günlərinin sayı müəssisədaxili intizam qaydaları və ya əmək\nmüqaviləsi, kollektiv müqavilə ilə müəyyən edilir.\n2. İş vaxtının rejimi və onu müəyyən edən qaydalar bu Məcəllə və digər normativ hüquqi aktlarla müəyyən\nedilmiş iş vaxtı müddətinə əməl olunmaqla işəgötürənin əmri (sərəncamı, qərarı) ilə təsdiq edilir. Bu qaydalarla\nişçilər hökmən tanış edilməlidirlər. Həmin qaydaların iş rejimini tənzimləyən əsas bölmələri böyüdülmüş şəkildə\nbütün işçilərin hər gün görə biləcəyi yerdən asılmalıdır.\n3. İşçilərin ümumi sayı 50 nəfərədək olan sənaye, nəqliyyat, tikinti, ticarət və digər xidmət\nmüəssisələrində işçilərin bu Məcəllə ilə müəyyən edilmiş əmək, sosial və iqtisadi hüquqlarını məhdudlaşdırmamaq\nşərti ilə işəgötürən bu maddədə nəzərdə tutulmuş qaydadan fərqli olan iş vaxtının rejimi qaydalarını müəyyən edə\nbilər."
  },
  {
    "index": 100,
    "chapter_heading": "On dördüncü fəsil",
    "chapter_title": "İş vaxtının rejimi və iş vaxtından artıq vaxtda işin tənzimlənməsi qaydaları",
    "article_heading": "Maddə 96.",
    "article_title": "İş vaxtının cəmlənmiş uçotu",
    "article_body": "1. Qeydiyyat (uçot) dövründə iş vaxtının müddəti qanunvericiliklə müəyyən olunmuş iş saatlarının sayından\nçox olmamaq şərti ilə iş vaxtının cəmlənmiş uçotu tətbiq edilə bilər. Bu halda qeydiyyat (uçot) dövrü bir ildən\nartıq, gündəlik işin (növbənin) müddəti isə 12 saatdan çox ola bilməz.\n2. İş vaxtının cəmlənmiş uçotunun tətbiqi qaydası kollektiv müqavilə ilə, müəssisədə iş vaxtının rejimini\nmüəyyən edən qaydalarla və ya əmək müqaviləsi ilə tənzim edilir.\n3. Hər il dekabr ayının sonunadək növbəti il üçün normal iş vaxtı üzrə istehsalat təqvimi və iş vaxtının normasını müvafiq icra hakimiyyəti\norqanı müəyyən edir.\n[155]"
  },
  {
    "index": 101,
    "chapter_heading": "On dördüncü fəsil",
    "chapter_title": "İş vaxtının rejimi və iş vaxtından artıq vaxtda işin tənzimlənməsi qaydaları",
    "article_heading": "Maddə 97.",
    "article_title": "Gecə vaxtı yerinə yetirilən işin müddəti [156]",
    "article_body": "1. Saat 22-dən səhər saat 6-dək olan müddət gecə vaxtı sayılır.\n2. Müvafiq icra hakimiyyəti orqanı tərəfindən müəyyən edilmiş əmək şəraiti ağır və zərərli olan iş yerlərində, habelə xüsusi xarakterli işlərdə\nçalışan işçilərin gündəlik iş vaxtının ən azı yarısı gecə vaxtına düşdükdə, iş vaxtının gecə vaxtına düşən hissəsi bir saat qısaldılır. \n[157]"
  },
  {
    "index": 102,
    "chapter_heading": "On dördüncü fəsil",
    "chapter_title": "İş vaxtının rejimi və iş vaxtından artıq vaxtda işin tənzimlənməsi qaydaları",
    "article_heading": "Maddə 98.",
    "article_title": "Gecə vaxtı yerinə yetirilən işlərə cəlb edilməsinə yol verilməyən işçilər [158]",
    "article_body": "1. Gecə vaxtı yerinə yetirilən işlərə yaşı on səkkizdən az olan işçilərin cəlb edilməsinə yol verilmir.  [159]\n2 . Əlilliyi olan işçilər gecə vaxtı yerinə yetirilən işlərə yalnız onların yazılı razılığı ilə və müvafiq icra\nhakimiyyəti orqanının müəyyən etdiyi orqanın (qurumun)  rəyi nəzərə alınmaqla cəlb edilə bilərlər.\n[160].\n3. Hamilə, 14 yaşınadək uşağı olan, həmçinin 18 yaşınadək əlilliyi müəyyən edilmiş uşağı olan qadınlar (bu Məcəllənin 242-ci maddəsi\nnəzərə alınmaqla), üç yaşınadək uşağını təkbaşına böyüdən kişilər gecə vaxtı yerinə yetirilən işlərə yalnız onların yazılı razılığı ilə cəlb edilə\nbilərlər.\n[161]"
  },
  {
    "index": 103,
    "chapter_heading": "On dördüncü fəsil",
    "chapter_title": "İş vaxtının rejimi və iş vaxtından artıq vaxtda işin tənzimlənməsi qaydaları",
    "article_heading": "Maddə 99.",
    "article_title": "İş vaxtından artıq iş",
    "article_body": "1. İş vaxtından artıq iş — işəgötürənin əmri (sərəncamı, qərarı) və işçinin razılığı ilə əmək funksiyasını\nmüəyyən olunmuş iş günü vaxtından artıq müddət ərzində yerinə yetirməsi sayılır.\n2. Təbii fəlakətin, istehsalat qəzasının və digər fövqəladə hadisələrin qarşısının alınması, onların\nnəticələrinin aradan qaldırılması, hərbi vəziyyət rejiminin təmin edilməsi, habelə tezkorlanan malların itkisinin\nqarşısını almaq məqsədi ilə bu Məcəllə ilə müəyyən edilmiş qaydalara əməl olunmaqla işçinin iş vaxtından artıq\nişlərə cəlb edilməsinə yol verilir. [162]\n3. Xüsusilə ağır və zərərli sahələrdə işləyən işçilərin və bu Məcəllədə nəzərdə tutulmuş digər hallarda iş\nvaxtından artıq işə cəlb edilməsinə yol verilmir.\n4. Əmək şəraiti ağır və zərərli olan sahələrdə bütün iş günü (növbəsi) ərzində iş vaxtından artıq işlərin\nmüddəti 2 saatdan çox ola bilməz.\n5. İş vaxtından artıq işlərin görülməsinə cəlb olunmuş işçilər üçün işəgötürən bu Məcəllənin «Əməyin\nmühafizəsi» bölməsində nəzərdə tutulmuş normalara uyğun istehsalat və sosial-məişət şəraiti yaratmalı, əməyin\ntəhlükəsizliyini təmin etməlidir."
  },
  {
    "index": 104,
    "chapter_heading": "On dördüncü fəsil",
    "chapter_title": "İş vaxtının rejimi və iş vaxtından artıq vaxtda işin tənzimlənməsi qaydaları",
    "article_heading": "Maddə 100.",
    "article_title": "İş vaxtından artıq işlərin son həddi",
    "article_body": "1. Hər bir işçi dalbadal gələn iki iş günü ərzində dörd saatdan, əmək şəraiti ağır və zərərli olan iş\nyerlərində isə iki saatdan çox iş vaxtından artıq işlərə cəlb edilə bilməz."
  },
  {
    "index": 105,
    "chapter_heading": "On dördüncü fəsil",
    "chapter_title": "İş vaxtının rejimi və iş vaxtından artıq vaxtda işin tənzimlənməsi qaydaları",
    "article_heading": "Maddə 101.",
    "article_title": "İş vaxtından artıq işlərə yol verilən müstəsna hallar",
    "article_body": "1. İş vaxtından artıq işlərə yalnız aşağıdakı müstəsna hallarda yol verilir:\na) dövlətin müdafiəsinin təmin olunması üçün, habelə təbii fəlakətin, istehsal qəzasının qarşısını almaq və\nya onların nəticələrini aradan qaldırmaq üçün yerinə yetirilməsi zəruri olan ən vacib işlərin görülməsinə;\nb) su, qaz və elektrik təchizatı, isitmə, kanalizasiya, rabitə və digər kommunal müəssisələrində işlərin,\nxidmətlərin pozulmasına səbəb olan gözlənilməz hadisələrin nəticələrini aradan qaldırmaq üçün zəruri işlərin\ngörülməsini təmin etmək üçün;\nc) başlanmış və istehsalın texniki şəraitinə görə iş gününün sonunadək tamamlana bilməyən işlərin\ndayandırılması avadanlıqların, əmtəələrin qarşısıalınmaz korlanması, sıradan çıxması təhlükəsi zamanı işlərin\ntamamlanması zəruriyyəti olduqda;\nç) işçilərin əksəriyyətinin işinin dayandırılmasına səbəb olan sıradan çıxmış mexanizmlərin, qurğuların\ntəmiri, bərpası ilə əlaqədar işlərin görülməsi zərurəti olduqda;\nd) əvəz edən işçinin işdə olmaması ilə əlaqədar işə fasilə verilməsinə yol vermək mümkün olmadıqda.\n2. İşəgötürən işdə olmayan işçinin başqa işçi ilə əvəz olunmasını, habelə bu maddədə nəzərdə tutulan\nmüstəsna hallarda iş vaxtından artıq işlərə işçilərin cəlb edilməsini doğuran səbəblərin vaxtında aradan\nqaldırılması üçün bütün zəruri tədbirləri görməyə borcludur."
  },
  {
    "index": 106,
    "chapter_heading": "On dördüncü fəsil",
    "chapter_title": "İş vaxtının rejimi və iş vaxtından artıq vaxtda işin tənzimlənməsi qaydaları",
    "article_heading": "Maddə 102.",
    "article_title": "İş vaxtının uçotu",
    "article_body": "1. İşəgötürən, faktiki olaraq hər bir işçinin iş vaxtının və iş vaxtından artıq işlənmiş saatlarının dəqiq,\ndürüst uçotunu aparmağa borcludur.\n2. İş vaxtının uçotunun aparılması forması və qaydası işəgötürən tərəfindən müəyyən edilir.\n \nV bölmə\n \nİstirahət vaxtı və işçilərin məzuniyyət hüquqları"
  },
  {
    "index": 107,
    "chapter_heading": "On beşinci fəsil",
    "chapter_title": "İstİrahət vaxtı",
    "article_heading": "Maddə 103.",
    "article_title": "İstirahət və nahar üçün fasilə",
    "article_body": "1. İş günü (növbəsi) ərzində işçilərə istirahət və nahar etmək üçün fasilə verilməlidir.\n2. Fasilənin verilməsi vaxtı və davamiyyəti müəssisədaxili intizam qaydaları, növbə cədvəlləri və ya əmək\nmüqaviləsi, kollektiv müqavilə ilə müəyyən edilir.\n3. Əmək şəraitinin xarakterinə görə işi dayandırmaqla fasilənin vaxtını və davamiyyətini müəyyən etmək\nmümkün olmadıqda, işəgötürən işçiyə nahar etməyə şərait yaratmalıdır.\n4. İşçinin bir iş günü ilə növbəti iş günü arasındakı gündəlik istirahət vaxtı azı 12 saat olmalıdır.\nNövbəli iş vaxtı rejimində işçilərin istirahət vaxtının müddəti müvafiq növbə cədvəlləri ilə tənzimlənir.\n5. İstirahət və nahar fasilələrinin müddəti iş vaxtına daxil edilmir. İstirahət və nahar fasilələrindən işçi\nöz mülahizəsi ilə istədiyi kimi istifadə edə bilər."
  },
  {
    "index": 108,
    "chapter_heading": "On beşinci fəsil",
    "chapter_title": "İstİrahət vaxtı",
    "article_heading": "Maddə 104.",
    "article_title": "İstirahət günləri",
    "article_body": "1. Hər bir işçiyə həftələrarası fasiləsiz istirahət günlərindən istifadə etməyə şərait yaradılmalıdır.\nHəftələrarası istirahət günlərinin sayı beşgünlük iş həftəsində iki gün, altıgünlük iş həftəsində isə bir gün\nolmalıdır. \n[163]\n2. İş vaxtının cəmlənmiş uçotu zamanı istirahət günləri, həmkarlar ittifaqları təşkilatı ilə razılaşdırılmış\nnövbə cədvəlinə uyğun olaraq verilir. Həmkarlar ittifaqları təşkilatı olmayan iş yerlərində isə bu qayda əmək\nmüqaviləsi ilə tənzimlənir.\n3. Hər dəfə qan və ya qan komponentlərini pulsuz (əvəzsiz) verən donorlara orta əməkhaqqı saxlanılmaqla əlavə istirahət günü verilir. Həmin\nistirahət günü donorun arzusu ilə onun illik məzuniyyətinə əlavə edilə və ya il ərzində istənilən vaxtda istifadə edilə bilər. \n[164]"
  },
  {
    "index": 109,
    "chapter_heading": "On beşinci fəsil",
    "chapter_title": "İstİrahət vaxtı",
    "article_heading": "Maddə 105.",
    "article_title": "Bayram günləri  [165]",
    "article_body": "1. Azərbaycan Respublikasının bayramları aşağıdakılardır:\nYeni il bayramı (yanvarın 1 və 2-si);\nQadınlar günü (martın 8-i);\nFaşizm üzərində qələbə günü (mayın 9-u);\nMüstəqillik Günü (mayın 28-i); [166]\nAzərbaycan xalqının milli qurtuluş günü (iyunun 15-i);\nAzərbaycan Respublikasının Silahlı Qüvvələri günü (iyunun 26-sı);\nMüstəqilliyin Bərpası Günü (oktyabrın 18-i); [167]\nZəfər Günü (noyabrın 8-i);\n[168]\nAzərbaycan Respublikasının Dövlət bayrağı günü (noyabrın 9-u);  \n[169]\nKonstitusiya günü (noyabrın 12-si);\nMilli Dirçəliş günü (noyabrın 17-si);\nDünya azərbaycanlılarının həmrəyliyi günü (dekabrın 31-i);\nNovruz bayramı - beş gün;\nQurban bayramı - iki gün;\nRamazan bayramı - iki gün.\n2. Yeni il bayramı, Qadınlar günü, Faşizm üzərində qələbə günü, Müstəqillik Günü, Azərbaycan xalqının milli qurtuluş günü, Azərbaycan\nRespublikasının Silahlı Qüvvələri günü, Zəfər Günü, Azərbaycan Respublikasının Dövlət bayrağı günü, Dünya azərbaycanlılarının həmrəyliyi günü,\nNovruz bayramı, Qurban bayramı, Ramazan bayramı günləri iş günü hesab edilmir.\n[170]\n3. İş günü hesab edilməyən bayram günlərində işçilərin işə cəlb olunmasına yalnız bu Məcəllədə nəzərdə tutulmuş müstəsna hallarda yol\nverilə bilər.\n4. Novruz bayramı, Qurban bayramı, Ramazan bayramının keçiriləcəyi günlər növbəti il üçün dekabr ayının sonunadək müvafiq icra\nhakimiyyəti orqanı tərəfindən müəyyən edilib əhaliyə elan olunur.\n5. Həftələrarası istirahət günləri və iş günü hesab olunmayan bayram günləri üst-üstə düşərsə, həmin istirahət günü bilavasitə bayram\ngünündən sonrakı iş gününə keçirilir.\n6. Qurban və Ramazan bayramları iş günü hesab olunmayan başqa bayram günü ilə üst-üstə düşdükdə növbəti iş günü istirahət günü hesab\nedilir.\n7. Bayram və həftələrarası istirahət günləri biri digərindən əvvəl və ya sonra gələrsə, iş və istirahət günlərinin ardıcıl olmasını təmin etmək\nməqsədilə müvafiq icra hakimiyyəti orqanının qərarı ilə bu iş və ya istirahət günlərinin yeri dəyişdirilə bilər."
  },
  {
    "index": 110,
    "chapter_heading": "On beşinci fəsil",
    "chapter_title": "İstİrahət vaxtı",
    "article_heading": "Maddə 105-1.",
    "article_title": "Səsvermə günü  [171]",
    "article_body": "Azərbaycan Respublikası Milli Məclisi deputatlarının, Azərbaycan Respublikası Prezidentinin, Azərbaycan Respublikasında bələdiyyə üzvlərinin\nseçkiləri, həmçinin referendum zamanı səsvermə günü seçki (referendum) keçirilən ərazidə iş günü hesab edilmir. Səsvermə günü qanunvericiliyə\nuyğun olaraq müəyyən edilir."
  },
  {
    "index": 111,
    "chapter_heading": "On beşinci fəsil",
    "chapter_title": "İstİrahət vaxtı",
    "article_heading": "Maddə 106.",
    "article_title": "Ümumxalq hüzn günü",
    "article_body": "Hər il yanvarın 20-si — Azərbaycanın müstəqilliyi və ərazi bütövlüyü uğrunda həlak olmuş şəhidlərin\nxatirəsini yad etmə günü — ümumxalq hüzn günüdür. Bu gün iş günü hesab edilmir."
  },
  {
    "index": 112,
    "chapter_heading": "On beşinci fəsil",
    "chapter_title": "İstİrahət vaxtı",
    "article_heading": "Maddə 106-1.",
    "article_title": "Azərbaycan Respublikasında Anım Günü [172]",
    "article_body": "Hər il sentyabrın 27-si – Azərbaycan Respublikasının işğal altında olan torpaqlarının azad edilməsi uğrunda həlak olmuş şəhidlərin xatirəsini\nyad etmə günü – Azərbaycan Respublikasında Anım Günüdür."
  },
  {
    "index": 113,
    "chapter_heading": "On beşinci fəsil",
    "chapter_title": "İstİrahət vaxtı",
    "article_heading": "Maddə 107.",
    "article_title": "İstirahət, səsvermə, iş günü hesab edilməyən  bayram günlərində və ümumxalq hüzn günü işçilərin işə cəlb olunmasının yolverilməzliyi",
    "article_body": "Bu Məcəllənin 101-ci maddəsinin «a» və «b» bəndlərində nəzərdə tutulmuş müstəsna hallar, habelə fasiləsiz\nistehsalatlar, ticarət, ictimai iaşə, rabitə, nəqliyyat və digər xidmət müəssisələri istisna olunmaqla\nistirahət, səsvermə, iş günü hesab edilməyən bayram günlərində və ümumxalq hüzn günündə işçilərin işə cəlb olunması\nyolverilməzdir. \n[173]"
  },
  {
    "index": 114,
    "chapter_heading": "On beşinci fəsil",
    "chapter_title": "İstİrahət vaxtı",
    "article_heading": "Maddə 108.",
    "article_title": "İstirahət, səsvermə, iş günü hesab edilməyən bayram günləri və ümumxalq hüzn günü qabağı günlərdə iş gününün müddəti [174]",
    "article_body": "1. Bu Məcəllənin 91, 92 və 93-cü maddələrində nəzərdə tutulmuş hallar istisna olunmaqla, qalan iş yerlərində səsvermə, bu Məcəllənin 105-ci\nmaddəsində göstərilən iş günü hesab edilməyən bayram günləri və ümumxalq hüzn günü qabağı iş gününün müddəti həftəlik iş günlərinin\nsayından asılı olmayaraq bir saat qısaldılır. \n[175]\n2. Altıgünlük iş həftəsi ilə işləyən müəssisələrdə bilavasitə səhərisi gün istirahət günü olan iş gününün\nmüddəti 6 saatdan çox ola bilməz."
  },
  {
    "index": 115,
    "chapter_heading": "On beşinci fəsil",
    "chapter_title": "İstİrahət vaxtı",
    "article_heading": "Maddə 109.",
    "article_title": "İstirahət, səsvermə, iş günü hesab edilməyən bayram günləri və ümumxalq hüzn günü işə cəlb olunmuş işçilərin əməyinin ödənilməsi  [176]",
    "article_body": "Bu Məcəllənin 107-ci maddəsi ilə yol verilən müstəsna hallarda istirahət, səsvermə, iş günü hesab edilməyən bayram günləri və ümumxalq\nhüzn günü işə cəlb edilən işçilərin əməyi 164-cü maddədə nəzərdə tutulan qaydada ödənilir."
  },
  {
    "index": 116,
    "chapter_heading": "On altıncı fəsil",
    "chapter_title": "Məzuniyyət hüququ və onun təmin edilməsi",
    "article_heading": "Maddə 110.",
    "article_title": "İşçilərin məzuniyyət hüququ",
    "article_body": "1. İşçilər vəzifəsindən (peşəsindən), əmək şəraitindən və əmək müqaviləsinin müddətindən asılı olmayaraq, bu\nMəcəllə ilə müəyyən edilmiş məzuniyyətlərdən istifadə etmək hüququna malikdirlər.\n2. Əlavə iş yerində əvəzçiliklə işləyən işçilərin də bu Məcəllə ilə müəyyən edilmiş məzuniyyətlərdən\nistifadə etmək hüququ vardır.\n3. İşçilərin bu Məcəllə ilə müəyyən edilmiş məzuniyyət hüququ və ondan istifadə qaydaları məhdudlaşdırıla\nbilməz."
  },
  {
    "index": 117,
    "chapter_heading": "On altıncı fəsil",
    "chapter_title": "Məzuniyyət hüququ və onun təmin edilməsi",
    "article_heading": "Maddə 111.",
    "article_title": "Məzuniyyətdən istifadə zamanı işçilərin hüquqi təminatları",
    "article_body": "1. Məzuniyyətdə olduğu müddət ərzində işçinin iş yeri, vəzifəsi (peşəsi) və bu Məcəllədə nəzərdə tutulmuş\nhallarda orta əmək haqqı saxlanılır, habelə işəgötürənin təşəbbüsü ilə əmək müqaviləsinin pozulması və işçinin\nintizam məsuliyyətinə cəlb edilməsi yolverilməzdir. Bu müddət işçinin əmək stajına, həmçinin ixtisası üzrə\nstajına daxil edilir.\n2. Əmək müqaviləsində, habelə kollektiv müqavilələrdə məzuniyyətdə olan işçilər üçün əlavə təminatların\nverilməsi nəzərdə tutula bilər."
  },
  {
    "index": 118,
    "chapter_heading": "On altıncı fəsil",
    "chapter_title": "Məzuniyyət hüququ və onun təmin edilməsi",
    "article_heading": "Maddə 112.",
    "article_title": "Məzuniyyətin növləri",
    "article_body": "1. İşçilərin məzuniyyət hüququ aşağıdakı məzuniyyət növləri ilə təmin edilir:\na) əsas və əlavə məzuniyyətlərdən ibarət olan əmək məzuniyyəti;\nb) sosial məzuniyyət; \n[177]\nc) təhsilini davam etdirmək və elmi yaradıcılıqla məşğul olmaq üçün verilən təhsil və yaradıcılıq\nməzuniyyəti;\nç) ödənişsiz məzuniyyət.\n2. Əmək müqaviləsində, habelə kollektiv müqavilələrdə məzuniyyətlərin digər növləri nəzərdə tutula bilər."
  },
  {
    "index": 119,
    "chapter_heading": "On altıncı fəsil",
    "chapter_title": "Məzuniyyət hüququ və onun təmin edilməsi",
    "article_heading": "Maddə 113.",
    "article_title": "Əmək məzuniyyəti və onun verildiyi iş ili",
    "article_body": "1. Əmək məzuniyyəti — işçinin normal istirahəti, əmək qabiliyyətinin bərpası, sağlamlığının mühafizəsi və\nmöhkəmləndirilməsi üçün işdən ayrılmaqla öz mülahizəsi ilə istifadə etdiyi müddəti bu Məcəllədə nəzərdə\ntutulandan az olmayan istirahət vaxtıdır. Əmək məzuniyyətinin müddəti təqvim günü ilə hesablanır.\n2. Əmək məzuniyyəti müvafiq peşə (vəzifə) üzrə əmək funksiyasını yerinə yetirən işçilərə verilən illik əsas\nməzuniyyətdən və istehsalın, əməyin xarakterinə və əmək stajına görə, habelə uşaqlı qadınlara verilən əlavə\nməzuniyyətdən ibarət olub, istər birlikdə, istərsə də ayrılıqda verilə bilər.\n3. Əmək məzuniyyəti hər il müvafiq iş ili üçün verilir. İş ili işçinin işə götürüldüyü gündən başlanır və\nnövbəti ilin həmin günü başa çatır. Əgər işçinin iş ili onun əmək məzuniyyətinə çıxmaq üçün müraciət etdiyi\nvaxtda başlanmayıbsa, onda ona əmək məzuniyyəti yalnız iş ili başlanandan sonra verilə bilər. Bir iş ilinə görə\nyalnız bir əmək məzuniyyəti verilə bilər. Təqvim ili ərzində işçinin iki iş ilinə görə məzuniyyət hüququ olduqda\no, həmin təqvim ilində hər iki iş ilinə görə məzuniyyətdən birlikdə və ya ayrı-ayrılıqda istifadə edə bilər."
  },
  {
    "index": 120,
    "chapter_heading": "On yeddinci fəsil",
    "chapter_title": "Əmək məzuniyyətlərinin müddətləri",
    "article_heading": "Maddə 114.",
    "article_title": "Əsas məzuniyyət və onun müddətləri",
    "article_body": "1. Əsas məzuniyyət işçinin əmək müqaviləsində göstərilmiş peşəsi (vəzifəsi) üzrə minimum müddəti bu maddənin\nikinci və üçüncü hissələrində nəzərdə tutulmuş məzuniyyətdir.\n2. İşçilərə ödənişli əsas məzuniyyət 21 təqvim günündən az olmayaraq verilməlidir.\n3. Aşağıdakı işçilərə ödənişli əsas məzuniyyət 30 təqvim günü müddətində verilməlidir:\na) kənd təsərrüfatı məhsullarının istehsalında çalışan işçilərə;\nb) məsul vəzifələrdə (vəzifənin məsulluğu işin xüsusiyyətləri nəzərə alınmaqla işəgötürən tərəfindən müəyyən\nedilir) qulluq keçən dövlət qulluqçularına, müəssisənin rəhbər işçilərinə və mütəxəssislərinə;  \n[178]\nc ) xüsusi təhsil müəssisələri istisna olmaqla, təhsil müəssisəsində pedaqoji iş aparmayan rəhbər işçilərə və\ninzibati-tədris heyəti işçilərinə, habelə məktəbdənkənar uşaq müəssisələrinin rəhbərlərinə; \n[179]\nç ) təhsil müəssisələrinin metodistlərinə, baş ustalarına, istehsalat təlimi ustalarına, təlimatçılarına,\nkitabxanaçılarına, \nlaborantlarına, \nemalatxana \nrəhbərlərinə, \ndayələrə, \ndəyişək \nxidmətçilərinə, \nbədii\nrəhbərlərinə; \n[180]\nd) elmi dərəcəsi olmayan elmi işçilərə;\ne) həkimlərə, orta tibb işçilərinə və əczaçılara.\n4. Natamam iş vaxtı (natamam iş günü və ya natamam iş həftəsi) şəraitində işləyən işçilərə əmək məzuniyyəti\ntam iş vaxtı şəraitində işləyən işçilərə verilən əmək məzuniyyəti müddətində, yerinə yetirdikləri və ya\nçalışdıqları vəzifəyə uyğun olaraq verilir.\n5. Mövsümi işlərdə çalışan işçilərə əsas məzuniyyət, bir qayda olaraq, mövsümün sonunda hər iş ayına görə iki təqvim günündən az olmayan\nmüddətə verilir. \n[181]\n6. Əmək məzuniyyəti dövrünə təsadüf edən iş günü hesab olunmayan bayram günləri məzuniyyətin təqvim günlərinə daxil edilmir və\nödənilmir. \n[182]"
  },
  {
    "index": 121,
    "chapter_heading": "On yeddinci fəsil",
    "chapter_title": "Əmək məzuniyyətlərinin müddətləri",
    "article_heading": "Maddə 115.",
    "article_title": "Əmək şəraitinə və əmək funksiyasının xüsusiyyətlərinə görə əlavə məzuniyyətlərin müddətləri",
    "article_body": "1. Yeraltı işlərdə çalışan, əmək şəraiti zərərli və ağır, habelə əmək funksiyası yüksək həssaslıq, həyəcan,\nzehni və fiziki gərginliklə bağlı olan işçilərə əməyin şəraitinə və əmək funksiyasının xüsusiyyətlərinə görə\nəlavə məzuniyyətlər verilir. Əmək şəraitinə və əmək funksiyasının xüsusiyyətlərinə görə əlavə məzuniyyətin\nmüddəti 6 təqvim günündən az olmamalıdır.\n2. Əmək şəraitinə və əmək funksiyasının xarakterinə görə əlavə məzuniyyət hüququ verən, zərərli və ağır\nistehsalatların, peşə və vəzifələrin siyahısı əlavə məzuniyyətlərin müddəti göstərilməklə müvafiq icra\nhakimiyyəti orqanı tərəfindən təsdiq edilir."
  },
  {
    "index": 122,
    "chapter_heading": "On yeddinci fəsil",
    "chapter_title": "Əmək məzuniyyətlərinin müddətləri",
    "article_heading": "Maddə 116.",
    "article_title": "Əmək stajına görə əlavə məzuniyyətlərin müddətləri və verilmə qaydası",
    "article_body": "1. Əmək stajından asılı olaraq işçilərə:\nbeş ildən on ilədək əmək stajı olduqda — 2 təqvim günü;\non ildən on beş ilədək əmək stajı olduqda — 4 təqvim günü;\non beş ildən çox əmək stajı olduqda — 6 təqvim günü müddətində əlavə məzuniyyət verilir.\n2. Əmək stajına görə əlavə məzuniyyətin müddəti işçinin bir müəssisədə işəgötürənlə əmək müqaviləsi\nbağlayaraq faktik olaraq işlədiyi dövrə əsasən müəyyən edilir. Bu əmək stajına işçinin əmək müqaviləsi üzrə\nfaktik işlədiyi müddətdən başqa yalnız əmək qabiliyyətini müvəqqəti itirdiyi, habelə bu Məcəllənin 179-cu\nmaddəsində nəzərdə tutulan hallarda iş yeri və orta əmək haqqı saxlanıldığı dövrlər daxil edilir.\n3. Əmək stajına görə (o cümlədən əmək şəraitinə görə) əlavə məzuniyyətlər bu Məcəllənin 118, 119, 120 və\n121-ci maddələrində göstərilən işçilərə verilmir."
  },
  {
    "index": 123,
    "chapter_heading": "On yeddinci fəsil",
    "chapter_title": "Əmək məzuniyyətlərinin müddətləri",
    "article_heading": "Maddə 117.",
    "article_title": "Uşaqlı qadınların əlavə məzuniyyətləri",
    "article_body": "1. Əsas və əlavə məzuniyyətlərin müddətindən asılı olmayaraq, 14 yaşınadək iki uşağı olan qadınlara 2 təqvim\ngünü, bu yaşda üç və daha çox uşağı olan, həmçinin 18 yaşınadək əlilliyi müəyyən edilmiş  uşağı olan qadınlara isə 5\ntəqvim günü müddətində əlavə məzuniyyət verilir.\n[183]\n2. Uşaqlarını təkbaşına böyüdən ataların, həmçinin uşaqları övladlığa götürmüş şəxslərin bu maddənin birinci\nhissəsində nəzərdə tutulan əlavə məzuniyyət hüququ vardır.\n3. Bu maddə ilə müəyyən edilmiş əlavə məzuniyyət hüququ müvafiq təqvim ilinin sonunadək uşaqlardan birinin\n14 yaşı tamam olduğu hallarda da saxlanılır.\n4. Bu maddə ilə müəyyən edilmiş əlavə məzuniyyətlər bu Məcəllənin 118, 119, 120 və 121-ci maddələrində\ngöstərilən işçilərə verilmir."
  },
  {
    "index": 124,
    "chapter_heading": "On yeddinci fəsil",
    "chapter_title": "Əmək məzuniyyətlərinin müddətləri",
    "article_heading": "Maddə 118.",
    "article_title": "Pedaqoji və elmi fəaliyyətlə məşğul olan işçilərin əmək məzuniyyətlərinin müddətləri",
    "article_body": "1. Aşağıdakı işçilərə əmək məzuniyyəti 56 təqvim günü müddətində verilməlidir:\na) illik normanın üçdə bir hissəsindən az olmamaqla pedaqoji iş aparan təhsil müəssisələrinin rəhbər\nişçilərinə, \ntərbiyəçilərinə, \ntəlimatçılarına, \ndərnək \nvə \nmusiqi \nrəhbərlərinə, \nkonsertmeysterlərə,\nakkompaniatorlara, xormeysterlərə və başqa musiqi işçilərinə; \n[184]\nb) bütün ixtisas və adlardan olan müəllimlərə (məşqçi müəllimlərdən başqa);\nc) uşaq birliyi rəhbərlərinə, magistrlərinə, praktik psixoloqlara, loqopedlərə, surdopedaqoqlara;\nç ) təhsil müəssisələrinin tərbiyəçilərinə (ümumi təyinatlı internat tipli ümumtəhsil məktəblərinin, internat tipli liseylərin, internat tipli\ngimnaziyaların, inteqrasiya təlimli internat tipli ümumtəhsil məktəblərinin, xüsusi ümumtəhsil məktəblərinin, internat tipli xüsusi ümumtəhsil\nməktəblərinin və internat tipli sanator ümumtəhsil məktəblərinin tərbiyəçilərindən başqa) eşitmə kabinetlərinin təlimatçılarına,\nKM2\ndərnək rəhbərlərinə, hərbi rəhbərlərə, bədən tərbiyəsi rəhbərlərinə; \n[185]\nd) sosial müdafiə orqanlarının və tibb müəssisələrinin bilavasitə pedaqoji fəaliyyətlə məşğul olan işçilərinə;\n[186]\ne ) elmi müəssisə və təşkilatların, habelə ali təhsil müəssisələrinin elmi tədqiqat bölmələrinin elmlər doktoru elmi\ndərəcəsi olan əməkdaşlarına, rəhbərlərinə və onların elmi işlər üzrə müavinlərinə, elmi katiblərinə; \n[187]\nə) müvafiq elmi şuranın qərarı əsasında müstəqil elmi tədqiqat işləri aparan elmi işçilərə.\n2. Aşağıdakı işçilərə əmək məzuniyyəti 42 təqvim günü müddətində verilməlidir:\na) uşaq evlərinin, məktəbəqədər təhsil müəssisələrinin rəhbər işçilərinə, tərbiyəçilərinə, tərbiyəçi-müəllimlərinə, metodistlərə,\ndefektoloqlara, loqopedlərə, musiqi rəhbərlərinə, psixoloqlara;\n[188]\nb) metodika kabinetlərinin və mərkəzlərinin rəhbərlərinə, metodistlərinə və təlimatçılarına;\nc) ümumi təyinatlı internat tipli ümumtəhsil məktəblərinin, internat tipli liseylərin, internat tipli gimnaziyaların, inteqrasiya təlimli internat\ntipli ümumtəhsil məktəblərinin, xüsusi ümumtəhsil məktəblərinin, internat tipli xüsusi ümumtəhsil məktəblərinin və internat tipli sanator\nümumtəhsil məktəblərinin tərbiyəçilərinə; \n[189]\nç) məktəbdənkənar uşaq müəssisələrinin dərnək rəhbərlərinə, kütləvi işçilərinə;\nd) məşqçi müəllimlərə;\ne ) elmi müəssisə və təşkilatların, habelə ali təhsil müəssisələrinin elmi tədqiqat bölmələrinin fəlsəfə doktoru elmi\ndərəcəsi olan əməkdaşlarına, rəhbərlərinə və onların elmi işlər üzrə müavinlərinə, elmi katiblərinə. \n[190]"
  },
  {
    "index": 125,
    "chapter_heading": "On yeddinci fəsil",
    "chapter_title": "Əmək məzuniyyətlərinin müddətləri",
    "article_heading": "Maddə 118-1.",
    "article_title": "Azərbaycan Respublikasının işğaldan azad edilmiş ərazilərində işləyən mütəxəssislərin əlavə məzuniyyəti [191]",
    "article_body": "Azərbaycan Respublikasının işğaldan azad edilmiş ərazilərində işləyən mütəxəssislərə bu Məcəllənin 21-1-ci maddəsi nəzərə alınmaqla əsas\nvə əlavə məzuniyyətlərin müddətindən asılı olmayaraq 5 təqvim günü müddətində əlavə məzuniyyət verilir."
  },
  {
    "index": 126,
    "chapter_heading": "On yeddinci fəsil",
    "chapter_title": "Əmək məzuniyyətlərinin müddətləri",
    "article_heading": "Maddə 119.",
    "article_title": "Fizioloji keyfiyyətləri ilə bağlı işçilərin məzuniyyətlərinin müddətləri",
    "article_body": "1. Yaşı 16-dan az olan işçilərə əmək məzuniyyəti — 42 təqvim günündən, 16 yaşından 18 yaşınadək işçilərə isə\n35 təqvim günündən az olmayaraq verilir.\n2 . Orqanizmin funksiyalarının pozulması faizindən, səbəbindən və müddətindən asılı olmayaraq işləyən əlilliyi olan, o\ncümlədən sağlamlıq imkanları məhdud olan 18 yaşınadək  işçilərə əmək məzuniyyəti 42 təqvim günündən az olmayaraq verilir.\n[192]"
  },
  {
    "index": 127,
    "chapter_heading": "On yeddinci fəsil",
    "chapter_title": "Əmək məzuniyyətlərinin müddətləri",
    "article_heading": "Maddə 120.",
    "article_title": "Azərbaycan xalqı qarşısında xüsusi xidmətləri olan işçilərin əmək məzuniyyətinin müddəti",
    "article_body": "Azərbaycan Respublikasının azadlığı, suverenliyi və ərazi bütövlüyü uğrunda xəsarət (yaralanma, travma, kontuziya)\nalan \nişçilərə, Azərbaycan Respublikasının Vətən Müharibəsi Qəhrəmanlarına,  Azərbaycanın Milli Qəhrəmanlarına, Sovet\nİttifaqı Qəhrəmanlarına, 1941-1945-ci illər müharibəsində döyüş əməliyyatlarında iştirak etmiş, habelə hərbi xidmətdə olmuş, lakin döyüş\nəməliyyatlarında iştirak etməmiş hərbi qulluqçulara, İstiqlal ordeni ilə, habelə Azərbaycan Respublikasının suverenliyi və\nərazi bütövlüyünün müdafiəsi ilə bağlı digər dövlət təltifləri ilə təltif olunmuş işçilərə məzuniyyət 46 təqvim\ngünündən az olmayaraq verilir.\n[193]"
  },
  {
    "index": 128,
    "chapter_heading": "On yeddinci fəsil",
    "chapter_title": "Əmək məzuniyyətlərinin müddətləri",
    "article_heading": "Maddə 121.",
    "article_title": "Teatr-tamaşa və bunlara uyğun digər müəssisələrin işçilərinin əmək məzuniyyətləri",
    "article_body": "Teatr-tamaşa müəssisələrinin, televiziya, radio və kinematoqrafiya qurumlarının bədii və artist heyətlərinə\nəmək məzuniyyəti 42 təqvim günü, bilavasitə səhnəyə xidmət edən işçilərinə isə 35 təqvim günü müddətində\nverilir."
  },
  {
    "index": 129,
    "chapter_heading": "On səkkizinci fəsil",
    "chapter_title": "Yaradıcılıq və təhsil məzuniyyətləri",
    "article_heading": "Maddə 122.",
    "article_title": "Yaradıcılıq məzuniyyətləri və onların müddətləri",
    "article_body": "1. İşəgötürənlə əmək münasibətlərində olmaqla yanaşı doktoranturada (adyunkturada) müvafiq elmi dərəcə almaq\nüçün təhsilini davam etdirən işçilərə dissertasiya işlərini tamamlamaq, həmçinin müəlliflərə dərsliklər və ya\ndərs vəsaiti yazmaq üçün ödənişli yaradıcılıq məzuniyyətləri verilə bilər.\n[194]\n2. Fəlsəfə doktoru elmi dərəcəsi almaq üçün dissertasiya işini tamamlamaqdan ötrü iki təqvim ayınadək, elmlər\ndoktoru elmi dərəcəsi almaq üçün dissertasiya işini tamamlamaqdan ötrü isə üç təqvim ayınadək ödənişli\nyaradıcılıq məzuniyyəti verilir. Bu yaradıcılıq məzuniyyətlərindən işçi müvafiq elmi şuranın qərarına uyğun\nolaraq ona verilən arayış əsasında istifadə edir. \n[195]\n3. İşləməklə yanaşı doktoranturada (adyunkturada) təhsil alan (o cümlədən doktoranturaya (adyunkturaya) daxil olmaq üçün)\nişçilərə hər tədris ilində 30 təqvim günü ödənişli məzuniyyət verilir. \n[196]\n4. Dərsliklər və ya dərs vəsaitləri yazmaqla məşğul olan işçilərə müvafiq icra hakimiyyəti orqanının qərarı\nilə və arayışı əsasında 3 ayadək ödənişli yaradıcılıq məzuniyyəti verilə bilər.\n5. Müvafiq elmi şura və ya müvafiq icra hakimiyyəti orqanı yaradıcılıq məzuniyyətlərinin müddətini və\nonlardan istifadə olunması məsələlərini qabaqcadan işəgötürənlə məsləhətləşməklə müəyyən etməlidir.\n6. Yaradıcılıq məzuniyyəti müddətində ödənilən əmək haqqı işçinin vəzifəsi (peşəsi) üçün müəyyən olunmuş\naylıq əmək haqqından hesablanır."
  },
  {
    "index": 130,
    "chapter_heading": "On səkkizinci fəsil",
    "chapter_title": "Yaradıcılıq və təhsil məzuniyyətləri",
    "article_heading": "Maddə 123.",
    "article_title": "Ödənişli təhsil məzuniyyətləri",
    "article_body": "1. İşləməklə yanaşı təhsil alan işçilərə aşağıdakı ödənişli təhsil məzuniyyətləri verilir:\na) müvafiq tədris mövsümü sessiyalarında tədris-təlimdə iştirak etmək, laboratoriya işlərini yerinə yetirmək,\nyoxlamaları və imtahanları vermək üçün;\nb) dövlət imtahanlarını vermək üçün;\nc) diplom layihəsini (işini) hazırlamaq və müdafiə etmək üçün.\n2. Ödənişli təhsil məzuniyyəti müddətində işçiyə bu Məcəllənin 177-ci maddəsində nəzərdə tutulmuş qaydada\nmüəyyən edilən orta əmək haqqı ödənilir."
  },
  {
    "index": 131,
    "chapter_heading": "On səkkizinci fəsil",
    "chapter_title": "Yaradıcılıq və təhsil məzuniyyətləri",
    "article_heading": "Maddə 124.",
    "article_title": "Təhsil məzuniyyətlərinin müddətləri",
    "article_body": "1. ləğv edilmişdir.\n2. ləğv edilmişdir.\n[197]\n3. Ali təhsil müəssisələrinin qiyabi şöbələrində oxuyan işçilərə laboratoriya işlərini yerinə yetirdikləri,\nyoxlama və imtahan verdikləri dövrdə hər tədris ilində birinci və ikinci kurslarda 30 təqvim günü, qalan\nkurslarda 40 təqvim günü, orta ixtisas təhsili müəssisələrinin qiyabi şöbələrində oxuyan işçilərə isə birinci və\nikinci kurslarda 20 təqvim günü, digər kurslarda 30 təqvim günü müddətində məzuniyyət verilir. \n[198]\n4. Ali və orta ixtisas təhsili müəssisələrinin qiyabi şöbələrində təhsil alan işçilərə dövlət imtahanları dövründə\n30 təqvim günü müddətində məzuniyyət verilir. \n[199]\n5. Diplom işinin hazırlandığı və müdafiə edildiyi dövrdə ali təhsil müəssisələrinin qiyabi şöbələrində təhsil alan\nişçilərə 4 təqvim ayınadək, orta ixtisas təhsili müəssisələrinin qiyabi şöbələrində təhsil alan işçilərə isə 2 təqvim\nayınadək məzuniyyət verilir. \n[200]\n6. \nPeşə təhsili müəssisələrində istehsalatdan ayrılmadan təhsil alan işçilərə imtahanlara hazırlaşmaq və\nimtahanları vermək üçün tədris ilində 30 təqvim günü müddətində məzuniyyət verilir.\n[201]\n7 . Ümumtəhsil müəssisələrinin qiyabi qruplarında təhsil alan işçilərə buraxılış siniflərində imtahanlarını\nvermək üçün 20 təqvim günü müddətində məzuniyyət verilir.\n8. Bu maddədə nəzərdə tutulmuş məzuniyyətlərdən təhsil proqramları ilə müəyyən edilən dövrlərdə, təhsil\nmüəssisəsinin verdiyi arayış əsasında istifadə oluna bilər."
  },
  {
    "index": 132,
    "chapter_heading": "On doqquzuncu fəsil",
    "chapter_title": "Sosial məzuniyyətlər",
    "article_heading": "Maddə 125.",
    "article_title": "Hamiləliyə və doğuşa görə məzuniyyətlər",
    "article_body": "1. Hamiləlik dövründə və doğuşdan sonrakı dövr üçün işləyən qadınlara 126 təqvim günü (doğuşdan əvvəl 70\ntəqvim günü və doğuşdan sonra 56 təqvim günü) müddətində ödənişli məzuniyyət verilir. Doğuş çətin olduqda, iki\nvə daha çox uşaq doğulduqda doğuşdan sonrakı məzuniyyət 70 təqvim günü müddətində verilir.\n2. Kənd təsərrüfatı istehsalında çalışan qadınlara hamiləliyə və doğuşa görə məzuniyyət aşağıdakı\nmüddətlərdə verilir:\na) normal doğuşda 140 təqvim günü (doğuşdan əvvəl 70 təqvim günü və doğuşdan sonra 70 təqvim günü);\nb) doğuş çətin olduqda 156 təqvim günü (doğuşdan əvvəl 70 təqvim günü və doğuşdan sonra 86 təqvim günü);\nc) iki və daha çox uşaq doğulduqda 180 təqvim günü (doğuşdan əvvəl 70 təqvim günü və doğuşdan sonra 110\ntəqvim günü)."
  },
  {
    "index": 133,
    "chapter_heading": "On doqquzuncu fəsil",
    "chapter_title": "Sosial məzuniyyətlər",
    "article_heading": "Maddə 126.",
    "article_title": "Uşaqları övladlığa götürmüş qadınların məzuniyyət hüquqları",
    "article_body": "İki aylığadək yaşında uşağı övladlığa götürən, yaxud övladlığa götürmədən böyüdən qadınlar doğuşdan sonra\nmüəyyən edilmiş 56 günlük sosial məzuniyyətdən, həmçinin bu Məcəllənin 117-ci maddəsi ilə müəyyən edilmiş əlavə\nvə 127-ci maddəsində nəzərdə tutulmuş qismən ödənişli məzuniyyətlərdən istifadə etmək hüququna malikdirlər."
  },
  {
    "index": 134,
    "chapter_heading": "On doqquzuncu fəsil",
    "chapter_title": "Sosial məzuniyyətlər",
    "article_heading": "Maddə 127.",
    "article_title": "Qismən ödənişli sosial məzuniyyət hüququ və ondan istifadə qaydaları",
    "article_body": "1. Uşağa bilavasitə qulluq edən valideynlərdən biri, yaxud ailənin başqa üzvü uşağın üç yaşı tamam olanadək\nona qulluq etməkdən ötrü qanunvericiliklə müəyyən edilmiş məbləğdə müavinət verilən qismən ödənişli sosial\nməzuniyyət almaq hüququna malikdirlər.\n2. Uşağa qulluq edən işçi yazılı ərizəsi əsasında qismən ödənişli sosial məzuniyyət hüququndan tam, yaxud\nhissə-hissə istifadə edə bilər."
  },
  {
    "index": 135,
    "chapter_heading": "İyirminci fəsil",
    "chapter_title": "Ödənişsiz məzuniyyətlər",
    "article_heading": "Maddə 128.",
    "article_title": "Ödənişsiz məzuniyyətdən istifadə hüququ",
    "article_body": "Qohumluq borcunun yerinə yetirilməsi ilə bağlı ailə, məişət və başqa sosial məsələləri təxirə salmadan həll\netmək, təhsil almaq, yaradıcı elmi işlə məşğul olmaq üçün, habelə yaşına, fizioloji keyfiyyətlərinə görə işdən\nayrılmaq zərurəti olduqda işçinin ödənişsiz məzuniyyətlərdən istifadə etmək hüququ vardır."
  },
  {
    "index": 136,
    "chapter_heading": "İyirminci fəsil",
    "chapter_title": "Ödənişsiz məzuniyyətlər",
    "article_heading": "Maddə 129.",
    "article_title": "Ödənişsiz məzuniyyətlərin növləri",
    "article_body": "1. Ödənişsiz məzuniyyətlər bu Məcəllədə nəzərdə tutulmuş hallarda işçilərin xahişi və ya tərəflərin\nqarşılıqlı razılığı ilə verilir. \n[202]\n2. İşəgötürənlə işçinin qarşılıqlı razılığına əsasən, həmçinin kollektiv müqavilələrdə nəzərdə tutulan\nhallarda, o cümlədən əmək müqaviləsi ilə müəyyən edilən şərtlərlə işçilərə müddəti altı aydan çox olmayaraq\ntərəflərin mülahizəsinə əsasən müəyyən edilən ödənişsiz məzuniyyət verilə bilər. \n[203]"
  },
  {
    "index": 137,
    "chapter_heading": "İyirminci fəsil",
    "chapter_title": "Ödənişsiz məzuniyyətlər",
    "article_heading": "Maddə 130.",
    "article_title": "İşçilərin xahişi ilə verilən ödənişsiz məzuniyyətlərin müddətləri",
    "article_body": "İşçilərin xahişi ilə bir iş ilində aşağıdakı hallarda və müddətdə ödənişsiz məzuniyyətlər verilir:  \n[204]\na) həkim məsləhət komissiyasının rəyi əsasında xroniki xəstəliyə tutulmuş uşağı olan valideynlərdən birinə,\nyaxud ailənin uşağa bilavasitə qulluq edən digər üzvünə — uşaq dörd yaşına çatanadək;\nb) arvadları doğuşla əlaqədar məzuniyyətdə olan kişilərə — 14 təqvim gününədək;\nc) 16 yaşınadək uşağı olan qadınlara və ya tək valideynlərə, qəyyumlara, himayədarlara — 14 təqvim\ngününədək;\nç) orqanizmin funksiyalarının pozulması faizindən və səbəbindən asılı olmayaraq əlilliyi olan, o cümlədən sağlamlıq imkanları\nməhdud olan 18 yaşınadək işçilərə — bir təqvim ayınadək;  [205]\nd) müharibədə döyüşən ordunun tərkibində iştirak etmiş şəxslərə — 14 təqvim gününədək;\ne) Azərbaycan Respublikasının ərazi bütövlüyü və suverenliyinin müdafiəsi zamanı xəsarət (yaralanma, travma,\nkontuziya) almış işçilərə — 14 təqvim gününədək; \n[206]\nə ) insanın immunçatışmazlığı virusu ilə yaşayan uşaq böyüdən, həmçinin 18 yaşınadək əlilliyi müəyyən edilmiş  uşağı olan\nvalideynlərə — 14 təqvim gününədək; \n[207]\nf) doktoranturada (adyunkturada), təhsil alan işçilərə —1 təqvim ayınadək;\n[208]\ng) ali təhsil müəssisələrində qəbul imtahanlarına buraxılan işçilərə — 14 təqvim günü, orta ixtisas təhsil\nmüəssisələrinə qəbul imtahanlarına buraxılan işçilərə — 7 təqvim günü;\nğ) ixtirasının və ya səmərələşdirici təklifinin işlədiyi müəssisədən kənar yerdə ilkin tətbiqi zamanı\nmüəllifə — 14 təqvim gününədək;\nh) ailənin xəstə üzvünə qulluq edən qohumlardan birinə — tibb müəssisəsinin rəyi ilə 14 təqvim gününədək;\nx) 18 yaşınadək əlilliyi müəyyən edilmiş  uşaqları olan işçilərə - 14 təqvim gününədək;\ni) ailə, məişət və başqa sosial məsələləri həll etmək üçün işçilərə -7 təqvim gününədək.  \n[209]\nAzərbaycan Respublikasının Seçki Məcəlləsinə uyğun olaraq qeydə alınmış namizədə müvafiq seçki komissiyasında qeydə alındığı gündən\nseçkilərin nəticələrinin rəsmi dərc edildiyi günədək ərizəsində göstərilən müddət üçün ödənişsiz məzuniyyət verilir. \n[210]"
  },
  {
    "index": 138,
    "chapter_heading": "İyirmi birinci fəsil",
    "chapter_title": "Məzuniyyət hüququnun həyata keçirilməsi qaydaları",
    "article_heading": "Maddə 131.",
    "article_title": "Əmək məzuniyyətinin verilməsi qaydası",
    "article_body": "1. İşçinin birinci iş ili üçün əmək məzuniyyətindən istifadə etmək hüququ əmək müqaviləsinin bağlandığı andan\netibarən altı ay işlədikdən sonra əmələ gəlir. \n[211]\n2. İşçiyə altı ay işlədikdən sonra birinci iş ili bitənədək əmək məzuniyyəti ərizəsi əsasında işəgötürənlə\nrazılaşdırıldığı vaxtda verilə bilər.\n3. İşçiyə işin ikinci və sonrakı illəri üçün məzuniyyət işəgötürənlə qarşılıqlı razılıqla müəyyən edilən\nvaxtda verilə bilər.\n4. Əmək müqaviləsinin bağlandığı vaxt nəzərə alınmadan işin birinci ili üçün əmək məzuniyyətindən aşağıdakı\nişçilərin istifadə etmək hüququ vardır:\na) qadınların hamiləliyə və doğuşa görə — sosial məzuniyyətdən bilavasitə əvvəl, yaxud sonra;\nb) on səkkiz yaşına çatmamış işçilərin;\nc) müddətli hərbi xidmətdən buraxıldıqdan 3 ay keçənədək işə götürülən işçilərin;\nç) əsas iş yerində məzuniyyətə çıxan əvəzçilik üzrə işləyənlərin;\nd) hərbi qulluqçu arvadının (ərinin);\ne) təhsil müəssisələrində oxuyan şəxslərin — kurs işlərinin və ya imtahanların verildiyi, diplomun müdafiə\nedildiyi vaxtda;\nə) əlilliyi olan şəxslərin.\n[212]\n5. Bilavasitə təlim-tədris prosesində iştirak edən pedaqoji işçilərə işə girdikləri vaxtdan asılı olmayaraq\nəmək məzuniyyətləri, bir qayda olaraq, məktəblərdə yay tətili dövründə verilir.\n6. Əmək şəraiti zərərli və ağır olan işçilərə həmin əmək şəraitinə görə əlavə məzuniyyət müvafiq\nistehsalatda, peşə və ya vəzifədə iş ili ərzində faktik işlədiyi vaxta mütənasib olaraq verilir. Bu əlavə\nməzuniyyətə işçinin hüququ həmin iş yerlərində üst-üstə azı altı ay işlədikdə əmələ gəlir."
  },
  {
    "index": 139,
    "chapter_heading": "İyirmi birinci fəsil",
    "chapter_title": "Məzuniyyət hüququnun həyata keçirilməsi qaydaları",
    "article_heading": "Maddə 132.",
    "article_title": "Məzuniyyət hüququ verən əmək stajı hesablanarkən nəzərə alınan və alınmayan dövrlər",
    "article_body": "1. Əmək məzuniyyətinə hüquq verən əmək stajına işçinin faktik işlədiyi vaxt və aşağıdakı dövrlər daxil\nedilir:\na) iş yerinin və bu Məcəllədə nəzərdə tutulmuş hallarda əmək haqqının saxlanılması şərti ilə işçinin işdən\nayrıldığı dövr;\nb) qanunsuz və əsassız işdən çıxarılmaqla, yaxud başqa işə keçirilməklə əlaqədar işə bərpa edilən işçilərin\nməcburi işburaxma dövrü;\nc) əmək qabiliyyətinin müvəqqəti itirildiyi dövr;\nç) təhqiqat, ibtidai istintaq, prokurorluq və məhkəmə orqanlarının qanunsuz hərəkətləri nəticəsində işdən\n(vəzifədən) azad edilmiş və ya kənarlaşdırılmış və müəyyən edilmiş qaydada tam bəraət almış işə (vəzifəyə) bərpa\nedilən şəxsin məcburi işburaxma dövrü və ya həbsdə olduğu dövr.\n2. Bu Məcəllənin 127-ci maddəsində nəzərdə tutulan qismən ödənişli sosial məzuniyyət müddəti , habelə\nazadlıqdan məhrum etmədən islah işlərinə məhkum edilən şəxslərin cəza çəkdiyi müddət məzuniyyət hüququ verən\nəmək stajına daxil edilmir."
  },
  {
    "index": 140,
    "chapter_heading": "İyirmi birinci fəsil",
    "chapter_title": "Məzuniyyət hüququnun həyata keçirilməsi qaydaları",
    "article_heading": "Maddə 133.",
    "article_title": "Əmək məzuniyyətlərinin verilməsində növbəlilik",
    "article_body": "1. İstehsalın və işin normal gedişini tənzimləmək, məzuniyyətlərin uçotunun düzgün aparılmasını təmin etmək\nməqsədi ilə hər il yanvarın sonunadək əmək məzuniyyətlərinin verilməsi üçün növbəlilik cədvəlləri tərtib edilə\nbilər.\n2. Əmək məzuniyyətlərinin verilmə növbəsi həmkarlar ittifaqları təşkilatının, o olmadıqda isə işçinin rəyi\nöyrənilməklə işəgötürən tərəfindən təsdiq edilir.\n3. Aşağıdakı işçilərə əmək məzuniyyəti arzusu ilə onlar üçün əlverişli olan vaxtda verilə bilər:\n14 yaşınadək iki və daha çox uşağı olan və ya 18 yaşınadək əlilliyi müəyyən edilmiş  uşağı olan qadınlara;\n[213]\n16 yaşınadək uşaqları təkbaşına böyüdən valideynə və ya qəyyuma;\nhərbi qulluqçunun arvadına (ərinə);\nəlilliyi olan şəxslərə;\n[214]\nmüharibə veteranlarına;\nÇernobıl AES-də qəzanın nəticələrinin aradan qaldırılması zamanı radioaktiv şüalanmaya məruz qalaraq\nsağlamlığı pozulmuş və ya şüalanma xəstəliyinə düçar olmuş şəxslərə;\nyaşı on səkkizdən aşağı olan işçilərə;\nişləməklə yanaşı təhsil alan şəxslərə;\nbu Məcəllənin 120-ci maddəsində göstərilən Azərbaycan xalqı qarşısında xüsusi xidmətləri olan işçilərə.\n4. Müəssisədə işlədiyi müddətdən asılı olmayaraq işçinin arzusu ilə əmək məzuniyyəti arvadının hamiləliyə və doğuşa görə məzuniyyətdə\nolduğu dövrdə verilir. \n[215]\n \nKM5"
  },
  {
    "index": 141,
    "chapter_heading": "İyirmi birinci fəsil",
    "chapter_title": "Məzuniyyət hüququnun həyata keçirilməsi qaydaları",
    "article_heading": "Maddə 134.",
    "article_title": "Əmək məzuniyyətinin başqa vaxta keçirilməsi şərtləri və qaydası",
    "article_body": "1. Əmək məzuniyyətlərinin verilmə vaxtı işəgötürənin və işçinin təşəbbüsü ilə əsaslandırılmaqla onların\nqarşılıqlı razılığı ilə başqa vaxta keçirilə bilər.\n2. Əmək məzuniyyətinin başqa vaxta keçirilməsi dedikdə, cari ildə məzuniyyətinin verilmə növbəsində nəzərdə\ntutulan vaxtın bir aydan başqa aya, cari iş ilindən növbəti iş ilinə, habelə növbəti təqvim ilinə keçirilməsi\nbaşa düşülməlidir.\n3. İşçinin təşəbbüsü ilə aşağıdakı hallarda əmək məzuniyyəti başqa vaxta keçirilə bilər:\na) əmək qabiliyyəti müvəqqəti itirildikdə;\nb) əmək məzuniyyəti ilə sosial məzuniyyət bir vaxta düşdükdə;\nc) işəgötürənin tapşırıqlarını yerinə yetirmək üçün başqa yerə ezam edildikdə;\n4. İşçiyə əmək məzuniyyətinin müəyyən edilmiş növbədə nəzərdə tutulan vaxtda verilməsinin istehsalın, işin,\nxidmətlərin normal gedişinə xələl gətirə biləcəyi hallarda işəgötürənin təşəbbüsü və işçinin razılığı ilə əmək\nməzuniyyəti başqa vaxta keçirilə bilər.\n5. Tərəflərin qarşılıqlı razılığı ilə əmək məzuniyyətinin istifadə edilməyən hissəsi növbəti iş ili üçün\nəmək məzuniyyəti ilə birləşdirilə bilər.\n6. Hərbi vəziyyət dövründə səfərbərlik planlarına (tapşırıqlarına) uyğun olaraq əmək məzuniyyəti başqa vaxta keçirilə bilər.\n[216]"
  },
  {
    "index": 142,
    "chapter_heading": "İyirmi birinci fəsil",
    "chapter_title": "Məzuniyyət hüququnun həyata keçirilməsi qaydaları",
    "article_heading": "Maddə 135.",
    "article_title": "Əmək məzuniyyətinin verilməməsinin yolverilməzliyi [ 2 1 7 ]",
    "article_body": "1. Bu Məcəlləyə uyğun olaraq işəgötürən tərəfindən işçiyə əmək məzuniyyətinin verilməməsi qadağandır.\n2. İşçi müvafiq iş  ilində  əmək məzuniyyətindən  istənilən  səbəbdən istifadə etmədikdə ona həmin iş ili (iş illəri) üçün istifadə edilməmiş\nəmək məzuniyyətinə görə müəyyən olunmuş qaydada və məbləğdə kompensasiya ödənilir."
  },
  {
    "index": 143,
    "chapter_heading": "İyirmi birinci fəsil",
    "chapter_title": "Məzuniyyət hüququnun həyata keçirilməsi qaydaları",
    "article_heading": "Maddə 136.",
    "article_title": "Əsas və əlavə məzuniyyətlərin müddətlərinin cəmlənmə qaydası",
    "article_body": "1. Bu Məcəllənin 114-cü maddəsində nəzərdə tutulmuş əsas məzuniyyət, yalnız 115 və 116-cı maddələri ilə\nmüəyyən edilmiş əlavə məzuniyyətlərlə cəmlənərək birlikdə verilməlidir.\n2. İşçinin eyni vaxtda bu Məcəllənin 115 və 116-cı maddələrində nəzərdə tutulmuş iki və daha çox əlavə\nməzuniyyətə hüququ olduqda onun əsas məzuniyyətinə daha çox müddətli bir əlavə məzuniyyət birləşdirilir."
  },
  {
    "index": 144,
    "chapter_heading": "İyirmi birinci fəsil",
    "chapter_title": "Məzuniyyət hüququnun həyata keçirilməsi qaydaları",
    "article_heading": "Maddə 137.",
    "article_title": "Məzuniyyətin hissələrə bölünməsi və məzuniyyətdən geriçağırma qaydası",
    "article_body": "1. Əmək məzuniyyəti işçinin arzusu və işəgötürənin razılığı ilə hissələrə bölünərək verilə bilər, bu şərtlə ki,\nməzuniyyətin bölünmüş hissələrindən birinin müddəti iki təqvim həftəsindən az olmasın. Əmək məzuniyyətinin bir\nhissəsindən istifadə edildiyi hallarda onun qalan hissəsi həmin məzuniyyətin verildiyi iş ili bitənədək və ya\ntəqvim ilinin sonunadək, yaxud işçinin arzusu ilə növbəti iş ilinin əmək məzuniyyətinə birləşdirilib verilir.\n[218]\n2. Müstəsna hallarda — istehsalatda baş vermiş qəzanın nəticələrinin aradan qaldırılması, habelə\ntəxirəsalınmaz işlərin görülməsi zərurəti olduqda əmək məzuniyyətində olan işçi ancaq onun razılığı ilə\nməzuniyyətdən \ngeri \nçağırıla \nbilər. \nƏmək \nməzuniyyətindən \ngeriçağırma \nəmrlə \n(sərəncamla, \nqərarla)\nrəsmiləşdirməlidir.\n3. Əmək məzuniyyətindən geri çağırılan işçiyə tərəflərin razılığı ilə ya işə başladığı gündən etibarən əmək  haqqı\nhesablanır və işləndiyi məzuniyyət günlərinin əvəzində ödənişsiz əlavə istirahət günləri (əvəzgün) verilir, ya da\nişə başladığı gündən etibarən işçiyə əmək haqqı hesablanır, istifadə edilməmiş məzuniyyət günlərinə düşən\nməzuniyyət pulunun məbləği ondan tutulur və məzuniyyətin istifadə edilməmiş günləri gələcəkdə müəyyən edilmiş\nvaxtda verilərək bu Məcəllənin 140-cı maddəsində nəzərdə tutulmuş qaydada yenidən məzuniyyət pulu hesablanıb\nödənilir. \n[219]\n4. İşçinin təşəbbüsü ilə əmək məzuniyyətindən geriçağırılma yalnız işəgötürənin mülahizəsi ilə həyata\nkeçirilə bilər."
  },
  {
    "index": 145,
    "chapter_heading": "İyirmi birinci fəsil",
    "chapter_title": "Məzuniyyət hüququnun həyata keçirilməsi qaydaları",
    "article_heading": "Maddə 138.",
    "article_title": "Məzuniyyətlərin verilməsinin rəsmiləşdirilməsi və uçotunun aparılması",
    "article_body": "1. Bütün növ məzuniyyətlərin verilməsi işçinin ərizəsi əsasında işəgötürənin əmri (sərəncamı, qərarı) ilə\nrəsmiləşdirilir. Əmrdə (sərəncamda, qərarda) işçinin adı, atasının adı və soyadı vəzifəsi (peşəsi), verilən\nməzuniyyətin növü, müddəti, müvafiq iş ili, məzuniyyətin başlandığı, qurtardığı və məzuniyyət müddəti bitdikdən\nsonra işçinin işə başlamalı olduğu il, ay, gün göstərilməlidir.\n2. Məzuniyyətin verilməsi barədə əmr (sərəncam, qərar) məzuniyyətin başlanmasına azı beş gün qalmış verilir\nvə işçi onunla tanış edilir.\n3. İşəgötürən məzuniyyətlərin verilməsinin uçotunu dürüst və vaxtında aparmağa borcludur. Məzuniyyətlərin\nverilməsinin uçotu işçilərin iş illəri, məzuniyyətlərin növləri, müddətləri, verildiyi vaxt və müvafiq əmrin\n(sərəncamın, qərarın) nömrəsi, tarixi göstərilməklə aparılmalıdır. Məzuniyyətlərin verilməsi işəgötürənin\nimkanlarına müvafiq olaraq kompüter proqramları və ya sadələşdirilmiş kargüzarlıq yolu ilə aparılır.\n4. Əmək məzuniyyətlərinin verilməsinin düzgünlüyünün təmin olunması məqsədi ilə məzuniyyətlərin uçotu\nişçilərin iş illəri üzrə aparılmalıdır."
  },
  {
    "index": 146,
    "chapter_heading": "İyirmi ikinci fəsil",
    "chapter_title": "Məzuniyyət vaxtı üçün əmək haqqının ödənilməsi qaydaları",
    "article_heading": "Maddə 139.",
    "article_title": "Məzuniyyət haqqı ödənilərkən nəzərə alınan əmək haqqı növləri",
    "article_body": "1. Məzuniyyət vaxtı üçün ödənilən orta əmək haqqı hesablanarkən əməyin ödənilməsinin qüvvədə olan sisteminə\ndaxil olmayan birdəfəlik ödənişlər istisna edilməklə bu Məcəllənin 154-cü maddəsinin birinci hissəsi ilə müəyyən\nedilmiş əmək haqqı anlayışına daxil olan bütün növ ödəmələr nəzərə alınır.\n2. Məzuniyyət vaxtı üçün orta əmək haqqının hesablanması zamanı nəzərə alınan və alınmayan ödənişlərin geniş\nsiyahısı, habelə məzuniyyət vaxtı üçün orta əmək haqqının əmsallaşdırılması qaydası müvafiq icra hakimiyyəti\norqanı tərəfindən müəyyən edilir."
  },
  {
    "index": 147,
    "chapter_heading": "İyirmi ikinci fəsil",
    "chapter_title": "Məzuniyyət vaxtı üçün əmək haqqının ödənilməsi qaydaları",
    "article_heading": "Maddə 140.",
    "article_title": "Məzuniyyət vaxtı üçün orta əmək haqqının hesablanması qaydası və ödənilməsi",
    "article_body": "1. Məzuniyyət vaxtı üçün ödənilən orta əmək haqqı onun hansı iş ili üçün verilməsindən asılı olmayaraq\nKM4\nməzuniyyətin verildiyi aydan əvvəlki 12 təqvim ayının orta əmək haqqına əsasən müəyyən edilir.\n2. 12 təqvim ayından az işləyib məzuniyyətə çıxan işçinin orta aylıq əmək haqqı onun faktik işlədiyi tam\ntəqvim aylarına əsasən hesablanır.\n3. Məzuniyyət günlərinin əmək haqqını müəyyən etməkdən ötrü məzuniyyətdən əvvəlki 12 təqvim ayının əmək\nhaqqının cəmlənmiş məbləğini 12-yə bölməklə orta aylıq əmək haqqının məbləği tapılır və alınan məbləği ayın\ntəqvim günlərinin orta illik miqdarına — 30,4-ə bölmək yolu ilə bir günlük əmək haqqının məbləği müəyyən edilir.\nBu qayda ilə müəyyən edilmiş bir günlük əmək haqqının məbləği, məzuniyyətin müddətinin təqvim günlərinin sayına\nvurulur.\n4. Bu maddədə nəzərdə tutulmuş məzuniyyət haqqının ödənilməsi üçün əmək haqqının hesablanması qaydası işçiyə\nistifadə edilməmiş məzuniyyətə görə pul əvəzi ödənilərkən də tətbiq edilir. \n[220]\n5. İşçiyə məzuniyyət vaxtı üçün orta əmək haqqı məzuniyyətin başlanmasına ən geci 3 gün qalmış ödənilir.\n6. Əmək müqaviləsində, kollektiv müqavilədə başqa hal nəzərdə tutulmayıbsa, məzuniyyət vaxtı üçün orta əmək\nhaqqı müəyyən səbəbdən məzuniyyət başlanandan sonra ödənilmişdirsə, işçinin tələbi ilə məzuniyyətin başlanma\nvaxtı əmək haqqının faktik olaraq verildiyi gündən hesablanıla bilər.\n7. \nMəzuniyyət \nvaxtı \nüçün \nhesablanmış \norta \nəmək \nhaqqı \nqanunvericilikdə \nnəzərdə \ntutulmuş \nqaydada\nəmsallaşdırılıb ödənilməlidir."
  },
  {
    "index": 148,
    "chapter_heading": "İyirmi ikinci fəsil",
    "chapter_title": "Məzuniyyət vaxtı üçün əmək haqqının ödənilməsi qaydaları",
    "article_heading": "Maddə 141.",
    "article_title": "Məzuniyyətdə olan işçiyə əlavə sosial-məişət müavinətlərinin ödənilməsi",
    "article_body": "1. Əmək müqaviləsində və ya kollektiv müqavilədə, həmçinin kollektiv müqavilə olmayan müəssisədə, habelə\nbüdcədən maliyyələşdirilən idarələrin, təşkilatların saxlanması xərclərinin smetasında işçilərə məzuniyyət vaxtı\nəlavə sosial-məişət şəraitinin yaradılması müəyyən məbləğdə sosial-məişət müavinətinin ödənilməsi, müəssisənin\nvəsaiti hesabına istirahət-sağlamlıq müəssisələrinə göndərilməsi, eləcə də işçinin ailə-məişət şəraitinin\nyaxşılaşdırılması üçün digər tədbirlərin görülməsinə maddi yardımın verilməsi nəzərdə tutulmuşdursa, məzuniyyət\npulunun ödənilməsi ilə yanaşı müəyyən edilmiş müavinətlər, yardımlar da ödənilir.\n2. Müvafiq icra hakimiyyəti orqanı, həmçinin işəgötürən və ya işəgötürənlərin nümayəndəli orqanı işçilərə\nməzuniyyət vaxtı üçün bu maddənin birinci hissəsində nəzərdə tutulmuş ödənclərin, yardımların verilməsini\ntənzimləyən qaydalar hazırlayıb qəbul edir."
  },
  {
    "index": 149,
    "chapter_heading": "İyirmi ikinci fəsil",
    "chapter_title": "Məzuniyyət vaxtı üçün əmək haqqının ödənilməsi qaydaları",
    "article_heading": "Maddə 142.",
    "article_title": "Məzuniyyət vaxtı orta əmək haqqını ödəmək üçün vəsaitin mənbələri",
    "article_body": "1. Məzuniyyət vaxtının əmək haqqı əməyin ödənilməsi üçün nəzərdə tutulan vəsait hesabına ödənilir.\n2. İşəgötürən bu Məcəllənin 141-ci maddəsində göstərilən qaydada müəyyən edilmiş ödənclərin verilməsi üçün\nvəsaiti və onun mənbəyini müəyyən etməlidir."
  },
  {
    "index": 150,
    "chapter_heading": "İyirmi üçüncü fəsil",
    "chapter_title": "Əmək münasibətlərinə xitam verilərkən məzuniyyət hüququnun tənzimlənməsi qaydası",
    "article_heading": "Maddə 143.",
    "article_title": "Əmək münasibətlərinə xitam verilərkən məzuniyyət hüququnun həyata keçirilməsi",
    "article_body": "1. Müvafiq iş ilinin (illərinin) məzuniyyətindən istifadə etməmiş işçi ilə, bu Məcəllənin 70-ci maddəsinin\n«a» və «ç» bəndlərində nəzərdə tutulmuş əsaslarla işdən çıxarılma halları istisna olmaqla qalan hallarda əmək\nmüqaviləsinə xitam verilərkən işçinin arzusu ilə həmin iş ili (illəri) üçün ona məzuniyyət verilir və işdənçıxma\ntarixi məzuniyyətin son günü hesab edilir. \n2. İşçi bu maddədə nəzərdə tutulmuş hallarda və qaydada məzuniyyətdən istifadə etmək istəmədikdə ona bu\nMəcəllənin 144-cü maddəsi ilə müəyyən edilmiş qaydada və şərtlərlə istifadə edilməmiş məzuniyyətə görə pul əvəzi\nödənilir."
  },
  {
    "index": 151,
    "chapter_heading": "İyirmi üçüncü fəsil",
    "chapter_title": "Əmək münasibətlərinə xitam verilərkən məzuniyyət hüququnun tənzimlənməsi qaydası",
    "article_heading": "Maddə 144.",
    "article_title": "İstifadə edilməmiş məzuniyyətlər üçün pul əvəzinin verilməsi",
    "article_body": "1. ləğv edilmişdir. \n[221]\n2. Əmək müqaviləsinə xitam verilməsinin səbəbindən və əsasından asılı olmayaraq işçiyə işdən çıxan günədək\nhər hansı şərt və ya məhdudiyyət qoyulmadan istifadə etmədiyi bütün iş illərinin əsas məzuniyyətlərinə görə pul\nəvəzi ödənilməlidir. \n3. Əmək münasibətlərinə xitam verilərkən bu Məcəllənin 115 və 116-cı maddələrində nəzərdə tutulmuş əlavə\nməzuniyyətlərə, təhsil və yaradıcılıq məzuniyyətlərinə, habelə sosial məzuniyyətlərə görə pul əvəzi verilmir.\n4. Müəyyən iş ilinə görə əmək məzuniyyətindən istifadə etmiş işçinin əmək müqaviləsinə həmin iş ili başa\nçatanadək xitam verilərkən ödənilmiş məzuniyyət haqqının müvafiq hissəsi işçidən tutula bilər."
  },
  {
    "index": 152,
    "chapter_heading": "İyirmi üçüncü fəsil",
    "chapter_title": "Əmək münasibətlərinə xitam verilərkən məzuniyyət hüququnun tənzimlənməsi qaydası",
    "article_heading": "Maddə 145.",
    "article_title": "Məzuniyyətlərin verilməsi zamanı kollektiv müqavilələrlə və ya əmək müqavilələri ilə tənzimlənən qaydalar",
    "article_body": "İşəgötürən \nhəmkarlar \nittifaqları \ntəşkilatı \nilə \nbirlikdə \nvə \nya \nöz \nmülahizəsilə \nvəsaiti \nhesabına\nməzuniyyətlərin bu Məcəllədə nəzərdə tutulmuş müddətlərindən az olmamaq şərti ilə başqa növ məzuniyyətlərin,\nonların müddətlərinin artırılmasını, məzuniyyətə gedərkən işçilərə müvafiq miqdarda sosial-məişət müavinətinin,\nsanatoriya-kurort müalicəsinin xərclərinin ödənilməsini və məzuniyyətdən səmərəli istifadə etmək üçün məzuniyyət\ndövründə işçilərin ayrı-ayrı kateqoriyalarına və ya kollektivin bütün üzvlərinə əlavə maddi-məişət güzəştlərinin\nverilməsini, habelə digər tədbirlərin həyata keçirilməsini kollektiv müqavilələrdə və yaxud əmək müqaviləsində\nnəzərdə tuta bilər."
  },
  {
    "index": 153,
    "chapter_heading": "İyirmi üçüncü fəsil",
    "chapter_title": "Əmək münasibətlərinə xitam verilərkən məzuniyyət hüququnun tənzimlənməsi qaydası",
    "article_heading": "Maddə 146.",
    "article_title": "Müəssisədə işin dayandırılması ilə əlaqədar işçilərin qrup halında məzuniyyətə buraxılmasının tənzimlənməsi",
    "article_body": "1. Kollektiv müqavilələrdə, belə müqavilələr bağlanmadığı hallarda əmək müqavilələrində nəzərdə tutulan\nşərtlərlə və qaydalarda, işin normal ahəngini pozan amillər — təbii fəlakət, istehsalat qəzaları və operativ\nsurətdə qarşısı alınmayan digər hallar mövcud olduqda, işəgötürənin təqsiri olmadan istehsalın, axın xəttinin və\nişin dayandırılması ilə əlaqədar olaraq işçilər qrup halında ödənişli, yaxud ödənişsiz məzuniyyətə buraxıla\nbilərlər. Bu halda ödənişsiz məzuniyyətin müddəti, işçinin bu Məcəllədə nəzərdə tutulmuş qaydada müəyyən edilmiş\nəsas məzuniyyətinin iki illik müddətinin cəmindən çox olmamalıdır.\n2. İşəgötürənin təqsiri üzündən istehsalın, axın xəttinin və işin dayandırıldığı hallarda işçilərin qrup\nhalında ödənişsiz məzuniyyətə buraxılması yolverilməzdir. Bu hal işəgötürənin təqsiri üzündən boşdayanma hesab\nKM1\nKM3\nedilir və işçilərə bu Məcəllənin 169-cu maddəsində nəzərdə tutulmuş məbləğdə əmək haqqı ödənilir.\n \nVI bölmə\n \nƏmək normaları, əməyin ödənilməsi normaları, qaydaları və təminatları"
  },
  {
    "index": 154,
    "chapter_heading": "İyirmi dördüncü fəsil",
    "chapter_title": "Əmək normaları və işəmuzd qiymətləri",
    "article_heading": "Maddə 147.",
    "article_title": "Əmək normaları",
    "article_body": "1. Əmək normaları — hasilat normaları, vaxt normaları, xidmət normaları və işçilərin say normaları işçilər\nüçün texnikanın, texnologiyanın əldə edilmiş səviyyəsinə uyğun olaraq müəyyən edilir.\n2. Əməyin təşkilinin və ödənilməsinin kollektiv formaları şəraitində, qəbul edilmiş əmək normaları bazasında\nhesablanan genişləndirilmiş, habelə kompleks əmək normaları da tətbiq edilə bilər.\n3. İş yerlərinin attestasiyası keçirilərək səmərəliliyi daha da artırılarkən və əmək məhsuldarlığının\nartmasını təmin edən yeni texnika, texnologiya və təşkilati-texniki tədbirlər tətbiq edilərkən mövcud əmək\nnormaları mütləq yeni normalarla əvəz edilməlidir.\n4. Hasilat normaları elə müəyyən edilməlidir ki, tam iş vaxtı ərzində işçi əmək funksiyasını yerinə yetirmək\nimkanına malik olsun və onun əmək haqqının məbləği qanunvericiliklə müəyyən edilmiş minimum məbləğdən aşağı\nolmasın."
  },
  {
    "index": 155,
    "chapter_heading": "İyirmi dördüncü fəsil",
    "chapter_title": "Əmək normaları və işəmuzd qiymətləri",
    "article_heading": "Maddə 148.",
    "article_title": "Əmək normalarının tətbiqi, dəyişdirilməsi və onlara yenidən baxılması",
    "article_body": "1. Əmək normalarının tətbiqi, dəyişdirilməsi və onlara yenidən baxılması kollektiv müqavilələrlə müəyyən\nedilir, kollektiv müqavilə bağlanmadıqda isə həmkarlar ittifaqları ilə razılaşdırma əsasında işəgötürənlər\ntərəfindən həyata keçirilir.\n2. Yeni əmək normalarının qəbulu və tətbiqi barədə işçilərə ən azı iki ay qabaqcadan rəsmi məlumat\nverilməlidir.\n3. Vahid və eynitipli sahələrarası və ya sahə normaları onları təsdiq etmiş orqanlar tərəfindən\ndəyişdirilir, təkmilləşdirilir və müəyyən etdikləri qaydada qüvvəyə minir.\n4. Ayrı-ayrı işçilər, yaxud onların kollektiv qurumları (briqada) öz təşəbbüsləri ilə yeni üsul və qabaqcıl\ntəcrübəni, iş metodlarını tətbiq etməklə məhsul istehsalında, işlərin, xidmətlərin görülməsində, habelə əmək\nşəraitinin daxili imkanlar hesabına təkmilləşdirilməsi nəticəsində yüksək göstəricilər əldə etdikdə qüvvədə olan\nəmək normalarına yenidən baxılması qadağandır.\n5. Sahələrarası normalar müvafiq icra hakimiyyəti orqanı tərəfindən həmkarlar ittifaqlarının ümumölkə (ölkə)\nbirliyi ilə məsləhətləşməklə, sahə normaları isə işəgötürənlərin peşələr, sahələr üzrə birlikləri tərəfindən\nmüvafiq həmkarlar ittifaqları və müvafiq icra hakimiyyəti orqanı ilə razılaşdırmaqla təsdiq edilir. \n[222]"
  },
  {
    "index": 156,
    "chapter_heading": "İyirmi dördüncü fəsil",
    "chapter_title": "Əmək normaları və işəmuzd qiymətləri",
    "article_heading": "Maddə 149.",
    "article_title": "Əməyin işəmuzd ödənilməsi qiymətlərinin müəyyən edilməsi",
    "article_body": "1. Əməyin işəmuzd ödənilməsində qiymətlər müəyyən edilmiş iş dərəcələri, əməyin ödənilmə dərəcələri, tarif\n(vəzifə) maaşları və hasilat normaları (vaxt normaları) əsas götürməklə müəyyən edilir.\n2. İşəmuzd qiymət görülən işin dərəcəsinə uyğun olan gündəlik tarif maaşın (və ya saatlıq tarif maaşının)\ngündəlik (və ya saatlıq) hasilat normasına bölünməsi yolu ilə müəyyən edilir. İşəmuzd qiymət görülən işin\ndərəcəsinə uyğun olan gündəlik tarif maaşının (və ya saatlıq tarif maaşının) günlə (və ya saatla) müəyyən\nedilmiş vaxt normasına vurulması yolu ilə də müəyyən edilə bilər.\n3. Gündəlik tarif (vəzifə) maaşları, (saatlıq tarif maaşları) əməyin ödənilmə dərəcəsinə uyğun olan aylıq\ntarif (vəzifə) maaşının aylıq iş günü (aylıq iş saatı) normasına bölünməsi yolu ilə tapılır."
  },
  {
    "index": 157,
    "chapter_heading": "İyirmi dördüncü fəsil",
    "chapter_title": "Əmək normaları və işəmuzd qiymətləri",
    "article_heading": "Maddə 150.",
    "article_title": "Hasilat, vaxt və xidmət normalarının qüvvədə olma müddətləri",
    "article_body": "1. Daimi hasilat normaları (vaxt normaları) və xidmət normaları qeyri-müəyyən müddət üçün qoyulur və\ndəyişdirilən vaxtadək qüvvədə qalır.\n2. Müvəqqəti hasilat normaları (vaxt normaları) və xidmət normaları məhsul istehsalının, texnikanın,\ntexnologiyanın mənimsənilməsini və ya istehsal və əməyin təşkil edilməsi dövrü üçün üç ay müddətinədək müəyyən\nedilə bilər.\n3. Ayrı-ayrı hallarda müvəqqəti normaların qüvvədə olması müddəti müəssisənin həmkarlar ittifaqları\ntəşkilatının razılığı ilə işəgötürən tərəfindən uzadıla bilər. Müəyyən edilmiş müddət qurtardıqdan sonra\nmüvəqqəti normalar daimi normalarla əvəz edilməlidir.\n4. Texnologiya dəyişiklikləri, bədbəxt hadisələr, qəza və bu qəbildən olan digər birdəfəlik xarakterli işlər\nüçün normalar hər bir konkret halda bu şərtlə müəyyən edilir ki, müvafiq işin görüldüyü vaxt ərzində həmin işlər\nüzrə müvəqqəti və ya daimi normalar müəyyən edilməmiş olsun."
  },
  {
    "index": 158,
    "chapter_heading": "İyirmi dördüncü fəsil",
    "chapter_title": "Əmək normaları və işəmuzd qiymətləri",
    "article_heading": "Maddə 151.",
    "article_title": "Hasilat normalarının yerinə yetirilməsi üçün şəraitin təmin olunması",
    "article_body": "Hasilat normalarının yerinə yetirilməsi üçün işəgötürən iş şəraitinin aşağıdakı minimum şərtlərini mütləq\ntəmin etməlidir:\na) əməyin mühafizəsi, texniki təhlükəsizlik və istehsal sanitariyası (gigiyenası) qaydalarına uyğun olan\nsağlam və təhlükəsiz əmək şəraiti yaradılması üçün iş yerlərində qızdırıcı, ventilyasiya və işıqlandırma\nsistemlərinin normal işləməsinin təmin olunmasını, habelə işçilərin səhhətinə mənfi təsir göstərən güclü səs,\ntitrəmə və şüalanma kimi amillərin zərərli təsirlərinin aradan qaldırılmasını;\nb) maşın, dəzgah və mexanizmlərin normal vəziyyətdə işləməsini;\nc) texniki sənədləşdirmənin vaxtlı-vaxtında aparılmasını;\nç) işlərin (xidmətlərin) yerinə yetirilməsi üçün zəruri olan material və alətlərin lazımi keyfiyyətdə olması\nvə onların vaxtında verilməsini;\nd) istehsalatın vaxtlı-vaxtında elektrik enerjisi, qaz və digər enerji daşıyıcıları ilə təmin olunmasını."
  },
  {
    "index": 159,
    "chapter_heading": "İyirmi dördüncü fəsil",
    "chapter_title": "Əmək normaları və işəmuzd qiymətləri",
    "article_heading": "Maddə 152.",
    "article_title": "İşəmuzd qiymətlərin ixtiraçılar və səmərələşdiricilər üçün saxlanması",
    "article_body": "1. İxtiraların və ya səmərələşdirmə təkliflərinin tətbiq edilməsi nəticəsində hasilat, vaxt, xidmət\nnormaları və işəmuzd qiymətlər dəyişərsə, əvvəlki qiymətlər yeni normalar və qiymətlər tətbiq edilən gündən altı\nay ərzində həmin ixtiraların və təkliflərin müəllifləri üçün əmək haqqı hesablanarkən saxlanılır.\n2. İxtiranın, təklifin tətbiq edilməsində ixtiraçıya və ya səmərələşdiriciyə kömək etmiş digər işçilər üçün\nəmək haqqı hesablanarkən isə əvvəlki qiymətlər 3 ay ərzində saxlanılır."
  },
  {
    "index": 160,
    "chapter_heading": "İyirmi dördüncü fəsil",
    "chapter_title": "Əmək normaları və işəmuzd qiymətləri",
    "article_heading": "Maddə 153.",
    "article_title": "Normalaşdırılmış tapşırıqların və xidmət normalarının müəyyən edilməsi",
    "article_body": "Əməyin vaxtamuzd ödənilməsi sistemində işçilərə normalaşdırılmış tapşırıqlar, eləcə də ayrı-ayrı funksiyaların və iş həcmlərinin yerinə\nyetirilməsi məqsədi ilə xidmət və işçilərin say normaları müəyyən edilə bilər. \n[223]"
  },
  {
    "index": 161,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 154.",
    "article_title": "Əmək haqqı",
    "article_body": "1. Əmək haqqı — müvafiq iş vaxtı ərzində əmək funksiyasını yerinə yetirmək üçün əmək müqaviləsi ilə müəyyən\nedilmiş, işçinin gördüyü işə (göstərdiyi xidmətlərə) görə işəgötürən tərəfindən pul və ya natura formasında\nödənilən gündəlik və ya aylıq məbləğ, habelə ona edilən əlavələrin, mükafatların və digər ödənclərin məcmusudur.\n2. Bu Məcəllənin 16-cı maddəsində nəzərdə tutulmuş ayrı-seçkiliyə yol verilməməsi prinsiplərini pozaraq\nişçilərin əmək haqqı məbləğinin hər hansı şəkildə azaldılması və onlara dövlətin müəyyən etdiyi minimum əmək\nhaqqı miqdarından az əmək haqqı verilməsi qadağan edilir."
  },
  {
    "index": 162,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 155.",
    "article_title": "Əmək haqqının minimum məbləği",
    "article_body": "1. İşçinin heç bir ayrı-seçkilik qoyulmadan öz işinə görə dövlətin müəyyənləşdirdiyi minimum əmək haqqı\nmiqdarından az olmayan haqq almaq hüququ vardır.\n2. Minimum əmək haqqı — iqtisadi, sosial şərait nəzərə alınmaqla qanunvericiliklə ixtisassız əməyə və xidmətə\ngörə aylıq əmək haqqının ən aşağı səviyyəsini müəyyən edən sosial normativdir.\n3. Aylıq iş vaxtı normasını işləmiş və əmək funksiyasını yerinə yetirmiş işçinin aylıq əmək haqqı dövlət\ntərəfindən müəyyən edilmiş minimum əmək haqqı məbləğindən aşağı ola bilməz.\n4. Kollektiv müqavilələrdə, sazişlərdə qanunvericiliklə müəyyən olunmuş minimum əmək haqqından daha yüksək\nməbləğ nəzərdə tutula bilər.\n5. Əmək haqqı sistemi ilə nəzərdə tutulan mükafatlar, əmək haqqına əlavələr, artımlar, habelə iş vaxtından\nkənar vaxtlarda görülən işlərə görə verilən ödəmələr və digər ödənclər minimum əmək haqqının məbləğinə daxil\nedilmir.\n6. Minimum əmək haqqının məbləği müvafiq icra hakimiyyəti orqanı tərəfindən müəyyən edilir."
  },
  {
    "index": 163,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 156.",
    "article_title": "Əməyinin ödənilməsi və onun dərəcələrinin müəyyən edilməsi",
    "article_body": "1. Əmək haqqı, əmək müqaviləsi ilə müəyyən edilmiş məbləğdən, habelə bağlanmış kollektiv müqavilədə nəzərdə\ntutulan tarif (vəzifə) maaşları əsasında müəyyən edilən məbləğdən az olmayaraq ödənilir.\n2. Yerinə yetirilmiş işlərin müvafiq tarif (ödəniş) dərəcələrinə aid edilməsi, işçilərə peşə (vəzifə)\nadlarının və tarif (ödəniş) dərəcələrinin müəyyən edilməsi qüvvədə olan tarif-ixtisas sorğu kitabçalarına uyğun\nolaraq həyata keçirilir.\n3. Əmək normalarını daha yüksək səviyyədə və keyfiyyətlə yerinə yetirən işçilərin ixtisas dərəcəsi birinci\nnövbədə və ya işəgötürənin mülahizəsi ilə növbədənkənar artırılır.\n4. Azı 3 ay daha yüksək dərəcə üzrə işləmiş və ya ixtisas imtahanlarını vermiş işçinin ona yüksək ixtisas\ndərəcəsi verilməsini işəgötürəndən tələb etmək hüququ vardır. İşçilərin bu tələbi işəgötürən tərəfindən təmin\nolunmalıdır.\n5. İstehsal, texnologiya intizamının pozulmasına və məhsulun keyfiyyətinin pisləşməsinə səbəb olan ciddi\npozuntulara yol verən işçinin ixtisası bir dərəcə aşağı salına bilər. İşçinin aşağı salınan dərəcəsi ümumi\nqaydada, lakin aşağı salındıqdan ən azı 3 ay sonra artırıla bilər.\n6. Əməyinin ödənilmə dərəcəsi aşağı salınmış işçinin əvvəlki dərəcəsi ən azı 3 aydan sonra müsbət nəticələr\nəldə edildiyi halda bərpa edilə bilər.\n7. \nİşəgötürən \nhəmkarlar \nittifaqları \ntəşkilatının \niştirakı \nilə \nişçilərin \nmüəyyən \nolunmuş \nqaydada\nattestasiyasını keçirməklə attestasiyanın nəticələrinə əsasən işçilərin əməyinin ödənilmə dərəcələrini müəyyən\nedilmiş hüdudlarda artırmaq və ya aşağı salmaq hüququna malikdir."
  },
  {
    "index": 164,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 157.",
    "article_title": "Əməyin ödənilməsi sistemi və növləri",
    "article_body": "1. İşçilərin əməyi vaxtamuzd, işəmuzd və əməyin ödənilməsinin digər sistemləri ilə ödənilir. Əməyin\nödənilməsi işin fərdi və kollektiv nəticələrinə görə aparıla bilər.\n2. Əmək müqaviləsi üzrə öhdəliklərin yerinə yetirilməsində, istehsalın səmərəliliyinin və işin keyfiyyətinin\nartırılmasında işçilərin maddi marağını gücləndirmək məqsədi ilə mükafatlandırma, o cümlədən il ərzində işin\nyekunlarına görə mükafat və maddi həvəsləndirmənin digər formaları tətbiq edilə bilər.\n3. Əmək haqqının tərkibinə aylıq tarif (vəzifə) maaşı, əlavələr və mükafatlar daxildir.\n[224]\n4. Tarif (vəzifə) maaşı — işin mürəkkəbliyi, əməyin gərginliyi və işçinin ixtisas səviyyəsinə görə müəyyən\nedilən əmək haqqının əsas hissəsidir.\n5. Əmək haqqına əlavə — əmək şəraiti ilə əlaqədar əvəzödəmək və ya həvəsləndirmək məqsədi ilə işçinin tarif\n(vəzifə) maaşına, əmək haqqına müəyyən edilən əlavə ödəncdir.\n6. Mükafat — əməyin kəmiyyət və keyfiyyətinin yüksəldilməsinə işçinin maddi marağının artırılması məqsədi\nilə əmək haqqı sistemində nəzərdə tutulan qaydada və formada verilən həvəsləndirici pul vəsaitidir."
  },
  {
    "index": 165,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 158.",
    "article_title": "Əməyin ödənilməsi sistemlərinin tətbiqi qaydaları",
    "article_body": "1. Əməyin ödənilməsi növləri, sistemləri, tarif (vəzifə) maaşları, ona edilmiş əlavələr, mükafatlar, digər\nhəvəsləndirici ödənclərin miqdarı kollektiv müqavilələrlə, əmək müqavilələri ilə müəyyən edilir, kollektiv\nmüqavilənin bağlanmadığı hallarda əmək müqaviləsi ilə və ya işəgötürənlə həmkarlar ittifaqları təşkilatı\narasında razılaşmalarla müəyyən edilir.\n2. Büdcədən maliyyələşdirilən müəssisələrdə çalışan işçilərin əməyinin ödənilməsi sistemi, növləri və\nməbləği müvafiq icra hakimiyyəti orqanı tərəfindən müəyyən edilir.\n3. İşçinin əmək haqqının miqdarı onun əmək funksiyasının icrasının nəticələri, şəxsi işgüzarlıq və\npeşəkarlıq səviyyəsi ilə müəyyən edilir və hər hansı hədlə məhdudlaşdırıla bilməz."
  },
  {
    "index": 166,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 159.",
    "article_title": "Xüsusi şəraitdə tətbiq edilən əmək haqqı",
    "article_body": "1. Əmək şəraiti ağır və zərərli olan işlərdə və iqlim şəraitinə görə işləmək üçün əlverişli olmayan iş\nyerlərində işçilərin və Azərbaycan Respublikasının işğaldan azad edilmiş ərazilərində işləyən mütəxəssislərin  əmək haqqının yüksək\nməbləğdə ödənilməsini təmin edən artımlar (əmsallar) müəyyən edilir. Əmək haqqına belə artımların (əmsalların)\nməbləğinin minimum miqdarı müvafiq icra hakimiyyəti orqanı tərəfindən təsdiq edilir.\n[225]\n2. Bu Məcəllənin 91-ci, 92-ci və 93-cü maddələri ilə müəyyən edilmiş qısaldılmış iş vaxtı şəraitində çalışan işçilərin əməkhaqları normal iş\nvaxtı üçün müəyyən edilən tam məbləğlərdə ödənilir. \n[226]"
  },
  {
    "index": 167,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 160.",
    "article_title": "Müxtəlif işlər üzrə əmək funksiyası yerinə yetirilərkən əməyin ödənilməsi",
    "article_body": "1. Vaxtamuzd işçi eyni zamanda müxtəlif işlər, vəzifələr, peşələr və ya ixtisas dərəcələri üzrə əmək\nvəzifələrini yerinə yetirdikdə, habelə müəyyən edilmiş normalardan artıq dəzgaha, maşına, aparata xidmət\netdikdə, onun əməyi daha yüksək haqq verilən ixtisas (peşə) dərəcələri, tarif (vəzifə) maaşları üzrə ödənilir və\nəmək haqqına əlavə müəyyən edilir.\n2. İşəmuzd işçilərin əməyi görülən işin işəmuzd qiymətləri üzrə ödənilir. Təsərrüfat subyektinin hər hansı\nsahəsində işçilərə verilmiş ixtisas (peşə) dərəcələrdən aşağı tarif müəyyən edilmiş işlərin istehsalat\nxarakterinə görə işəmuzd işçilərə tapşırılarsa, həmin işləri yerinə yetirən işçilərə dərəcələr arasındakı fərq\nödənilir. Əgər işçi hasilat normasını yerinə yetirərsə, lakin onun ixtisas dərəcəsi ilə yerinə yetirilən işin\ndərəcəsi arasında ən azı 2 dərəcə fərq olarsa, ona həmin dərəcələr arasındakı fərq ödənilir.\n3. Dərəcələrarası fərqin məbləği, müxtəlif peşələr (vəzifələr) üzrə işlər yerinə yetirilərkən, habelə əlavə\ndəzgah və qurğulara xidmətə görə yüksək əmək haqqı məbləğinin müəyyən edilməsi və onun ödənilməsi şərtləri\nkollektiv müqavilələrlə, əmək müqavilələri ilə müəyyən edilir. Kollektiv müqavilənin bağlanmadığı hallarda isə\nbu, işəgötürənlə həmkarlar ittifaqları təşkilatı tərəfindən müəyyən edilir."
  },
  {
    "index": 168,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 161.",
    "article_title": "Peşələr (vəzifələr) əvəz edildikdə əməyin ödənilməsi",
    "article_body": "1. Əmək müqaviləsində nəzərdə tutulmuş əmək funksiyası ilə yanaşı müəyyən edilmiş iş vaxtı ərzində işçi\ntərəfindən digər müvafiq peşələr (vəzifələr) üzrə əmək funksiyasının tam və ya qismən icra olunduğu hallarda\nonun əmək haqqına əlavə müəyyən edilib ödənilməlidir.\n2. Peşələr (vəzifələr) üzrə əmək funksiyasının icra edilməsinə görə əmək haqqına əlavənin miqdarı kollektiv\nmüqavilə və ya tərəflərin qarşılıqlı razılığı ilə əmək müqaviləsində nəzərdə tutulan qaydada müəyyən edilir.\n[227]"
  },
  {
    "index": 169,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 162.",
    "article_title": "Müvəqqəti əvəzetməyə görə haqqın ödənilməsi",
    "article_body": "1. Özünün əmək funksiyasını yerinə yetirməklə yanaşı müəyyən səbəbdən müvəqqəti işə çıxmayan işçini əvəz edən\nişçiyə, əvəz edilən işçinin tarif (vəzifə) maaşı ilə onun maaşı arasındakı fərq ödənilir.\n2. Əvəz edilən işçinin tarif (vəzifə) maaşı əvəz edən işçinin maaşı ilə eyni və ya ondan az olduqda isə əmək\nhaqqına əlavə müəyyən edilib verilir. Bu əlavə işçinin və işgötürənin qarşılıqlı razılığı ilə müəyyən edilir."
  },
  {
    "index": 170,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 163.",
    "article_title": "Əvəzçilik üzrə əmək haqqının ödənilməsi",
    "article_body": "1. Əvəzçilik üzrə işləyən işçilərin əməyinin ödənilməsi mövcud əmək şəraiti nəzərə alınmaqla faktik yerinə\nyetirilən işə görə ödənilir.\n2. Əvəzçilik üzrə işləyənlərin tarif (vəzifə) maaşı, mükafatlandırılması, əmək haqqına əlavələrin,\nartımların verilməsi əsas işçilər üçün müəyyən olunmuş qaydalara uyğun olaraq həyata keçirilir. \n[228]"
  },
  {
    "index": 171,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 164.",
    "article_title": "İstirahət, səsvermə, iş günü hesab edilməyən bayram günləri və ümumxalq hüzn günü görülən işə görə əməkhaqqının ödənilməsi",
    "article_body": "1. İstirahət, səsvermə, iş günü hesab edilməyən bayram günləri və ümumxalq hüzn günü görülən işə görə əməkhaqqı aşağıdakı kimi ödənilir:\nəməyin vaxtamuzd ödənilmə sistemində gündəlik tarif maaşının iki mislindən aşağı olmamaqla;\nəməyin işəmuzd ödənilmə sistemində ikiqat işəmuzd qiymətlərindən aşağı olmamaqla;\naylıq maaş alan işçilərə iş aylıq iş vaxtı norması çərçivəsində görülmüşsə, maaşdan əlavə gündəlik vəzifə maaşı məbləğindən aşağı\nolmamaqla, əgər iş aylıq iş vaxtı normasından artıq vaxtda görülmüşsə, maaşdan əlavə gündəlik vəzifə maaşının ikiqat məbləğindən aşağı\nolmamaqla.\n2. İstirahət, səsvermə, iş günü hesab edilməyən bayram günləri və ümumxalq hüzn günü işləmiş işçinin arzusu ilə ona əməkhaqqı əvəzinə\nbaşqa istirahət günü verilə bilər."
  },
  {
    "index": 172,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 165.",
    "article_title": "İş vaxtından artıq vaxtda görülən işə görə əmək haqqının ödənilməsi",
    "article_body": "1. İşçilərə iş vaxtından artıq vaxt ərzində görülən işin hər saatı üçün əmək haqqı aşağıdakı kimi ödənilir:\nəməyin vaxtamuzd ödənilmə sistemində saatlıq tarif (vəzifə) maaşının ikiqat məbləğindən aşağı olmamaqla;\nəməyin işəmuzd ödənilmə sistemində işəmuzd əmək haqqı tam ödənilməklə müvafiq dərəcəli (ixtisaslı) vaxtamuzd\nişçinin saatlıq tarif (vəzifə) maaşından aşağı olmamaqla əlavə haqq məbləğində.\n2. Əmək müqaviləsində, kollektiv müqavilədə iş vaxtından artıq vaxt ərzində görülən işə görə işçilərə daha\nyüksək məbləğdə əlavə haqqın ödənilməsi nəzərdə tutula bilər.\n3. İş vaxtından artıq işlərin əlavə istirahət günü ilə əvəz edilməsinə yol verilmir."
  },
  {
    "index": 173,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 166.",
    "article_title": "Gecə vaxtı yerinə yetirilən işə və çoxnövbəli iş rejiminə görə haqqın ödənilməsi [229]",
    "article_body": "1. Gecə vaxtı yerinə yetirilən iş, habelə çoxnövbəli iş rejiminə görə əmək haqqı müvafiq icra hakimiyyəti\norqanı tərəfindən müəyyən edilmiş həddən aşağı olmamaqla işəgötürən tərəfindən yüksək məbləğdə ödənilir.\n2. Gecə vaxtı yerinə yetirilən iş, habelə çoxnövbəli iş rejiminə görə əmək haqqına əlavə ödəmənin konkret\nməbləği əmək müqaviləsi və ya kollektiv müqavilə ilə müəyyən edilir."
  },
  {
    "index": 174,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 167.",
    "article_title": "Hasilat normaları yerinə yetirilmədikdə əməyin ödənilməsi qaydası",
    "article_body": "İşçinin təqsiri olmadan hasilat normaları yerinə yetirilmədikdə, faktik olaraq yerinə yetirilmiş iş üçün haqq\nverilir. Bu halda aylıq əmək haqqı işçi üçün müəyyən edilmiş dərəcənin tarif (vəzifə) maaşının üçdə iki\nhissəsindən az olmamalıdır."
  },
  {
    "index": 175,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 168.",
    "article_title": "Hazırlanan məhsul zay olduqda əməyin ödənilməsi qaydası",
    "article_body": "1. İşçinin təqsiri olmadan zay məhsul hazırlandıqda onun hazırlanması üçün əmək haqqı azaldılmış qiymətlərlə\nödənilir. Bu halda işçinin aylıq əmək haqqı onun üçün müəyyən edilmiş dərəcənin tarif (vəzifə) maaşının üçdə iki\nhissəsindən az olmamalıdır.\n2. Hazırlanan materialdakı görünməyən çatışmazlıq üzündən buraxılan zay məmulat, habelə işçinin təqsiri\nolmadan buraxılmış və texniki nəzarət orqanı tərəfindən qəbul edildikdən sonra aşkara çıxarılmış zay məhsul üçün\nhəmin işçiyə yararlı məmulata bərabər miqdarda haqq verilir.\n3. İşçinin təqsiri üzündən tam zay olmuş məhsula görə haqq verilmir. İşçinin təqsiri üzündən qismən zay\nolmuş məhsulun haqqı onun yararlılıq dərəcəsindən asılı olaraq azaldılmış qiymətlərlə ödənilir."
  },
  {
    "index": 176,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 169.",
    "article_title": "Boşdayanma vaxtı əməyin ödənilməsi",
    "article_body": "1. Boşdayanmanın başlanması haqqında işçi işəgötürənə və ya iş yeri üzrə rəhbərinə (briqadirə, ustaya, digər\nvəzifəli şəxslərə) xəbərdarlıq etdikdə, işçinin təqsiri olmadan boşdayanma vaxtı işçi üçün müəyyən edilmiş\ndərəcənin tarif (vəzifə) maaşının üçdə iki hissəsindən az olmayaraq ödənilir.\n2. İşçinin təqsiri üzündən boşdayanma vaxtı ödənilmir."
  },
  {
    "index": 177,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 170.",
    "article_title": "Yeni istehsal (məhsul buraxılışı) zamanı əmək haqqının ödənilməsi şərti",
    "article_body": "Yeni istehsalın (məhsul buraxılışının) başlandığı gündən onun tam mənimsənildiyi dövr ərzində işçilərin əmək\nhaqqının miqdarı əvvəlkindən az olarsa, onların əvvəlki orta əmək haqqı saxlanılır. Bu halda əmək haqqının\nsaxlanıldığı dövrün konkret müddəti və onun tətbiq edildiyi işçilərin dairəsi işəgötürən tərəfindən müəyyən\nedilir."
  },
  {
    "index": 178,
    "chapter_heading": "İyirmi beşinci fəsil",
    "chapter_title": "Əməyin ödənilməsi normaları",
    "article_heading": "Maddə 171.",
    "article_title": "Natamam iş vaxtında əməyin ödənilməsi",
    "article_body": "Bu Məcəllədə nəzərdə tutulan qaydada natamam iş günü və ya natamam iş həftəsi ilə işləyən işçilərə əmək\nhaqqı işə sərf edilmiş vaxta mütənasib və ya görülən işin faktik hasilatına görə ödənilir."
  },
  {
    "index": 179,
    "chapter_heading": "İyirmi altıncı fəsil",
    "chapter_title": "Əmək haqqının ödənilməsinin formaları, qaydaları və əmək haqqından tutulmalar",
    "article_heading": "Maddə 172.",
    "article_title": "Əmək haqqının verilməsi müddətləri",
    "article_body": "1. Aylıq əmək haqqı işçilərə, bir qayda olaraq, iki hissəyə bölünərək (avans olaraq və qalan hissəsi\nməbləğində) on altı gündən çox olmayan vaxt fasiləsi ilə ayda iki dəfə verilməlidir. Əmək haqqı illik dövr üçün\nhesablanan işçilərə isə ayda bir dəfədən az olmayan müddətdə verilməlidir.\n2. Kollektiv müqavilədə, yaxud əmək müqaviləsində əmək haqqının verilməsinin başqa müddətləri də müəyyən\nedilə bilər.\n3. Əmək haqqının verilməsi günü istirahət, səsvermə, ümumxalq hüzn günü və ya iş günü hesab edilməyən bayram\ngünlərinə təsadüf etdikdə, o bilavasitə həmin günlərdən əvvəlki gündə verilir.\n[230]\n4. İşçi işdən çıxarkən ona düşən bütün ödənclər tam məbləğdə işdən çıxdığı gün verilir.\n5. Əmək haqqının verilməsi işəgötürənin təqsiri üzündən gecikdirildikdə və bu hal fərdi əmək mübahisəsi\nyaratmayıbsa, hər gecikdirilmiş gün üçün işçiyə əmək haqqının azı bir faizi məbləğində ödənc verilməlidir. Bu\nhal əmək mübahisəsi yaratdıqda həmin mübahisə bu Məcəllənin «Əmək mübahisələri» bölməsində nəzərdə tutulan\nqaydada həll edilir.KMQ9\n6. İşçinin əmək kitabçasının bu Məcəllənin 87-ci maddəsinin üçüncü hissəsi ilə müəyyən edilmiş vaxtda\nverilməsi işəgötürənin təqsiri üzündən ləngidildikdə, işçiyə işə düzələ bilmədiyi bütün müddət üçün orta əmək\nhaqqı ödənilməlidir.\nQeyd: Bu maddədə «işəgötürənin təqsiri üzündən gecikdirildikdə» dedikdə, əmək haqqının müəyyən edilmiş vaxt\nərzində hesablanmaması, onun müvəkkil bankdan alınmaması, maliyyə və mühasibat uçotu əməliyyatlarının vaxtında\naparılmaması nəticəsində, habelə bilavasitə işəgötürənin iradəsindən və imkanlarından asılı olan hallarda\nmüəyyən edilən müddətdə işçilərə əmək haqqının ödənilməsi başa düşülməlidir. Bu qayda müştərisi olduğu bank\ntərəfindən qanunvericiliyin tələblərinə zidd olaraq maliyyə vəsaitləri ilə bağlı əməliyyatların düzgün\naparılmaması, bankın müflisləşməsi, həmçinin görülmüş işin və ya yerinə yetirilmiş xidmətin haqqının başqa\nişəgötürən tərəfindən ödənilməməsi nəticəsində işçilərin əmək haqqını vaxtında verməyə işəgötürənin özündən\nasılı olmayan səbəblərə görə imkanı olmadığı hallara şamil edilmir."
  },
  {
    "index": 180,
    "chapter_heading": "İyirmi altıncı fəsil",
    "chapter_title": "Əmək haqqının ödənilməsinin formaları, qaydaları və əmək haqqından tutulmalar",
    "article_heading": "Maddə 173.",
    "article_title": "İşçilərin haqq-hesab sənədləri",
    "article_body": "1. İşəgötürən əmək haqqının hesablanması, ödənilməsi və ondan tutulmaların aparılması barədə bütün mühasibat\nhesablamaları əks etdirilən işçilərin haqq-hesab sənədlərini (kitabçalarını, vərəqələrini, çeklərini) tərtib\nedir.\n2. İşçilərin haqq-hesab sənədlərində (kitabçalarında, vərəqələrində, çeklərində) aşağıdakı məlumatlar\ngöstərilir:\nhesablanmış əmək haqqının ümumi məbləği;\nəmək haqqına əlavələr, mükafatlar, habelə digər ödənclər, onların növü və məbləğləri;\nəmək haqqından tutulan məbləğlər — tutulmanın adı, növü, səbəbi və məbləği;\nfaktik ödənilən məbləğ;\ntərəflərin birinin digərinə ödənilməmiş pul borcu və onun məbləği.\n3. Haqq-hesab sənədləri (kitabçaları, vərəqələri, çekləri) onları tərtib edən mühasib tərəfindən imzalanır\nvə hər dəfə əmək haqqı verilərkən işçiyə təqdim edilir.\n[231]\n4. Bu maddə ilə müəyyən edilmiş əmək haqqının hesablanması, ödənilməsi və ondan tutulmaların aparılması\nbarədə bütün mühasibat hesablamaları kompüter proqramları vasitəsilə də aparıla bilər. Hər dəfə əmək haqqı\nverilərkən işçinin tələbi ilə o, kompüter yaddaşında saxlanılan bu hesablamalarla tanış edilir. Bu məlumatlar\nişçinin xahişi ilə çap edilib ona verilə bilər."
  },
  {
    "index": 181,
    "chapter_heading": "İyirmi altıncı fəsil",
    "chapter_title": "Əmək haqqının ödənilməsinin formaları, qaydaları və əmək haqqından tutulmalar",
    "article_heading": "Maddə 174.",
    "article_title": "Əmək haqqının verilmə yeri, forması və ödənilmə vahidi",
    "article_body": "1. Əmək haqqı, bir qayda olaraq, işin icra olunduğu iş yerində verilir.\n2. Əmək haqqı işçinin istəyi ilə onun bankdakı hesabına köçürülə və ya müvafiq ünvana göndərilə bilər.\n3. İşçinin razılığı ilə əmək haqqının 20 faizə qədəri mütənasib dəyərli natura formasında müəssisədə istehsal\nedilən istehlak malları ilə, lakin alkoqollu içkilər, 18 yaşına çatmamış işçilərə energetik içkilər, habelə, tütün məmulatları,\nnarkotik vasitələr və psixotrop maddələr və mülki dövriyyədə olmasına yol verilməyən (mülki dövriyyəsi məhdudlaşdırılmış) digər əşyalar\nistisna olunmaqla, digər məişətdə işlədilən gündəlik tələbat malları ilə əvəz edilib verilə bilər.\n[232]\n4. Əmək haqqı Azərbaycan Respublikasının pul vahidi — manatla ödənilir."
  },
  {
    "index": 182,
    "chapter_heading": "İyirmi altıncı fəsil",
    "chapter_title": "Əmək haqqının ödənilməsinin formaları, qaydaları və əmək haqqından tutulmalar",
    "article_heading": "Maddə 175.",
    "article_title": "Əmək haqqından tutulmalara yol verilən hallar və bunun icrası qaydası",
    "article_body": "1. Əmək haqqından müvafiq məbləğlər bu maddə ilə müəyyən edilən hallar istisna edilməklə yalnız işçinin\nyazılı razılığı ilə, yaxud məhkəmənin qərarı ilə qanunvericiliklə nəzərdə tutulmuş icra sənədləri üzrə tutula bilər. \n[233]\n2. İşəgötürənin sərəncamı ilə işçinin əmək haqqından yalnız aşağıdakı ödənişlər tutulur:\na) qanunvericiliklə müəyyən edilmiş müvafiq vergilər, sosial sığorta haqları və digər icbari ödəmələr;\nb) qanunvericilikdə nəzərdə tutulan icra sənədləri üzrə müəyyən edilmiş məbləğ;  \n[234]\nc) işəgötürənə işçinin (tam maddi məsuliyyət daşıdığı hallar istisna olunmaqla) təqsiri üzündən onun orta\naylıq əmək haqqından artıq olmayan miqdarda vurduğu ziyanın məbləği;\nç) müvafiq iş ilinə görə məzuniyyətə çıxmış və həmin iş ili bitənədək işdən çıxdığı halda məzuniyyətin\nişlənməmiş günlərinə düşən məzuniyyət pulu;\nd) xidməti ezamiyyətə göndərilən işçiyə avans olaraq verilmiş ezamiyyə xərclərinin ezamiyyətdən qayıtdıqdan\nsonra artıq qalmış borc məbləği;\ne) mühasibat tərəfindən ehtiyatsızlıqla səhvən yerinə yetirilən riyazi əməliyyatlar nəticəsində artıq\nverilmiş məbləğlər;\nə) təsərrüfat ehtiyaclarından ötrü malların, əmtəələrin alınması üçün verilmiş, lakin xərclənməmiş və\nvaxtında qaytarılmamış pulun məbləği;\nf) kollektiv müqavilələrdə nəzərdə tutulan hallarda müəyyən edilmiş məbləğ;\ng) həmkarlar ittifaqının üzvü olan işçilərin əmək haqqından mühasibatlıq vasitəsi ilə tutulan və 4 iş günü müddətində həmin müəssisənin\nhəmkarlar ittifaqı təşkilatının xüsusi hesabına köçürülən həmkarlar ittifaqına üzvlük haqları. \n[235]\n3. İşəgötürən avansın qaytarılması, borcun ödənilməsi üçün müəyyən edilmiş müddətin qurtardığı gündən və ya\nsəhv riyazi hesablamalar nəticəsində düzgün hesablanmamış pulun verildiyi gündən bir ay müddətində məbləğin\ntutulması haqqında mühasibat əməliyyatı apara bilər. Bu müddət bitdikdən sonra işçidən həmin məbləğlər tutula\nbilməz.\n4. İşdənçıxma müavinəti və qanunvericiliyə müvafiq olaraq vergi tutulmayan digər ödənclərdən məbləğlərin\ntutulmasına yol verilmir.\n5. Hesabda səhvə yol verilməsi halları istisna olmaqla, işəgötürən tərəfindən işçiyə artıq verilmiş əmək\nhaqqı, o cümlədən müvafiq qanun və digər normativ hüquqi aktların düzgün tətbiq edilməməsi nəticəsində verilən\nməbləğlər işçidən tutula bilməz.\n6. İşçinin ərizəsində göstərdiyi məbləğdə və müddətlərdə əmək haqqının müvafiq hissəsi kommunal xərclərin,\nbankdan aldığı ssudaların, kreditlərin və digər şəxsi borclarının ödənilməsi üçün tutularaq kreditorlara\ngöndərilə bilər. İşçi belə ərizə ilə işəgötürənə müraciət etməyibsə, onun kreditorlarının tələbi ilə işçinin\nborcları əmək haqqından tutula bilməz."
  },
  {
    "index": 183,
    "chapter_heading": "İyirmi altıncı fəsil",
    "chapter_title": "Əmək haqqının ödənilməsinin formaları, qaydaları və əmək haqqından tutulmalar",
    "article_heading": "Maddə 176.",
    "article_title": "Əmək haqqından tutulan məbləğlərin miqdarının məhdudlaşdırılması KMQ10",
    "article_body": "1. Hər dəfə əmək haqqı verilərkən tutulan bütün məbləğlərin ümumi miqdarı işçiyə verilməli olan əmək\nhaqqının iyirmi faizindən və müvafiq qanunvericilikdə nəzərdə tutulmuş hallarda isə əlli faizindən artıq ola\nbilməz.\n2. Əmək haqqından bir neçə icra sənədinə əsasən məbləğlər tutularkən, bütün hallarda işçinin əmək haqqının\nəlli faizi saxlanmalıdır.\n3. Bu maddənin birinci və ikinci hissələri ilə müəyyən edilmiş məhdudiyyətlər islah işləri çəkərkən habelə\nalimentlərin tutulması, sağlamlığa vurulmuş ziyanın ödənilməsi, ailəni dolandıranın itkisi nəticəsində zərər çəkmiş şəxslərə vurulmuş ziyanın\nödənilməsi və cinayət nəticəsində vurulmuş ziyanın ödənilməsi zamanı işçiyə verilən əmək haqqından məbləğlərin tutulmasına\nşamil edilmir. \n[236]"
  },
  {
    "index": 184,
    "chapter_heading": "İyirmi yeddinci fəsil",
    "chapter_title": "Orta əmək haqqı və onun saxlanılması üzrə təminatlar",
    "article_heading": "Maddə 177.",
    "article_title": "Orta əmək haqqı və onun hesablanması qaydası",
    "article_body": "1. Orta əmək haqqı — işçiyə vəzifəsi (peşəsi) üzrə işəgötürən tərəfindən ödənilmiş məvacib və onun tərkibinə\ndaxil olan ödənclərin bu Məcəllədə və digər normativ hüquqi aktlarda nəzərdə tutulan qaydada müəyyən olunan\nməbləğdir.\n2. Əmək məzuniyyəti dövrü üçün verilən əmək haqqı istisna olmaqla qalan bütün hallarda işçinin orta əmək\nhaqqı ödənişdən əvvəlki iki təqvim ayı ərzində qazandığı əmək haqqının cəmi həmin aylardakı iş günlərinin sayına\nbölməklə bir günlük əmək haqqı tapılır və alınan məbləğ əmək haqqı saxlanılan iş günlərinin sayına vurulmaqla\nmüəyyən edilir.\n3. 2 aydan az işləmiş işçilər üçün orta aylıq əmək haqqı aşağıdakı qaydada hesablanır: işçinin faktik\nişlənmiş günlər ərzində qazandığı əmək haqqını həmin günlərə bölməklə bir günlük əmək haqqı müəyyən edilir,\nalınan məbləğ əmək haqqı saxlanılan iş günlərin sayına vurulur.\n4. Orta əmək haqqı müəyyən edilərkən bu Məcəllənin 157-ci maddəsində nəzərdə tutulmuş əməyin ödənilməsi üzrə\nbütün növ ödənclər hesaba alınır.\n5. Orta əmək haqqının hesablanması qaydası bu Məcəllənin 60, 77, 123, 170, 172, 179, 181, 198, 224, 230,\n232, 236, 243, 244, 245 və 293-cü maddələrində nəzərdə tutulmuş hallarda tətbiq edilir.\n6. Orta əmək haqqı hesablanarkən nəzərə alınan və alınmayan ödənclər müvafiq icra hakimiyyəti orqanı\ntərəfindən müəyyən edilir."
  },
  {
    "index": 185,
    "chapter_heading": "İyirmi yeddinci fəsil",
    "chapter_title": "Orta əmək haqqı və onun saxlanılması üzrə təminatlar",
    "article_heading": "Maddə 178.",
    "article_title": "Əməyin ödənilməsinin təminatları",
    "article_body": "1. İşəgötürən maliyyə vəziyyətindən asılı olmayaraq işçiyə onun gördüyü işin müqabilində müəyyən edilmiş\nəmək haqqını bu Məcəllənin 172-ci maddəsi ilə müəyyən edilmiş müddətlərdə ödəməyə borcludur. İşçiyə aylıq əmək\nhaqqının ödənilməməsində təqsirkar olan işəgötürən qanunvericilikdə nəzərdə tutulan qaydada müvafiq məsuliyyətə\ncəlb edilməlidir.\n2. Müəssisənin ləğv edildiyi hallarda birinci növbədə işçilərin əmək haqqı, sosial müdafiə xarakterli bütün\nödəmələri, o cümlədən istifadə etmədiyi məzuniyyətə görə pul əvəzi, bu Məcəllənin 77 və 239-cu maddələri ilə\nmüəyyən edilmiş ödəmələri, habelə müəssisənin fəaliyyəti dayandırıldığı günə işçiyə verilməli olan digər\nödənclər işəgötürən tərəfindən ödənilməlidir. Müəssisənin müflisləşməsi nəticəsində iflasa uğradığı hallarda isə\nişçilərə həmin ödənclər qanunvericilikdə nəzərdə tutulmuş qaydada ödənilməlidir.\n3. Əgər bu maddənin ikinci hissəsində göstərilmiş hallarda ödəncləri ödəməyə işəgötürənin maddi-maliyyə\nimkanı yoxdursa, onda işçilərə həmin ödənclər müəssisənin əmlakı satılmaqla və ya müvafiq normativ hüquqi\naktlarla müəyyən edilən qaydada dövlət tərəfindən yaradılmış təminat sistemi ilə ödənilməlidir."
  },
  {
    "index": 186,
    "chapter_heading": "İyirmi yeddinci fəsil",
    "chapter_title": "Orta əmək haqqı və onun saxlanılması üzrə təminatlar",
    "article_heading": "Maddə 179.",
    "article_title": "İşçilərin iş yerinin və orta əmək haqqının saxlandığı hallar KMQ8",
    "article_body": "1. İşçi qanunvericiliklə nəzərdə tutulmuş hallarda və qaydada dövlət və ictimai vəzifələrin yerinə\nyetirilməsinə cəlb edildiyi müddət ərzində iş yeri, vəzifəsi (peşəsi) saxlanılmaqla ona orta əmək haqqı\nödənilməlidir.\n2. Aşağıdakı hallarda işçinin iş yeri və orta əmək haqqı saxlanılır:\na) şahid, zərərçəkmiş şəxs, ekspert, mütəxəssis, tərcüməçi, hal şahidi sifəti ilə təhqiqat, ibtidai istintaq\nvə məhkəmə orqanlarına çağırıldıqda;\nb) ictimai ittihamçı və müdafiəçi, ictimai təşkilatların və əmək kollektivlərinin, habelə qanuni və ya\netibarnamə əsasında işçilərin nümayəndəsi qismində məhkəmə iclaslarında iştirak etmək üçün cəlb edildikdə;\nc ) andlılar, münsiflər və kollektiv mübahisələrin həlli üçün yaradılan əmək arbitrajının tərkibinə daxil\nedildikdə;\n[237]\nç) seçkilərin hazırlanması və keçirilməsi dövründə, habelə seçici siyahılarının hazırlanması dövründə dairə və məntəqə seçki komissiyasının\nhəlledici səs hüquqlu üzvü olduqda;\n[238]\nd) müvafiq dövlət hakimiyyəti orqanlarının ictimai təşkilatların keçirdiyi forumlarda, müşavirələrdə,\niclaslarda və digər tədbirlərdə iştirak etmək üçün işəgötürən tərəfindən və ya onun razılığı ilə cəlb olunduqda;\ne) kollektiv danışıqların aparılmasına, kollektiv müqavilələrin, sazişlərin hazırlanması və bağlanmasında\niştirak etməyə, kollektiv əmək mübahisələrin həlli üçün barışdırıcı, vasitəçi, arbitr və digər nümayəndə\nqismində cəlb edildikdə;\nə) fərdi əmək mübahisələrinin həlli zamanı məhkəmə araşdırmalarının aparılmasında iştirak etdikdə;\nf) mülkiyyətçinin maraqlarının və qanuni mənafelərinin müdafiəsi üçün məhkəmələrdə iqtisadi mübahisələrin\nhəllində iştirak etmək üçün cəlb edildikdə;\ng) hərbi mükəlləfiyyətlə bağlı vəzifələrin yerinə yetirilməsi üçün hərbi və xüsusi toplanışlara və\nsəlahiyyətləri daxilində hərbi komissarlıqların cəlb etdiyi digər hərbi tədbirlərdə iştirak etdikdə, habelə hərbi\nnəqliyyat vəzifəsinin yerinə yetirilməsi ilə əlaqədar ezam olunduqda;\n[239]\nğ) hərbi və fövqəladə vəziyyətlə əlaqədar, habelə təbii fəlakətin nəticələrinin aradan qaldırılması üçün\nmüvafiq işlərin görülməsinə cəlb olunduqda;\nh) işəgötürən tərəfindən istehsalatdan tam və ya qismən ayrılmaqla əlavə təhsil müəssisələrinə göndərildikdə;\n[240]\nx) yaşadığı inzibati ərazi vahidindən başqa bölgəyə, habelə xarici ölkələrə ezamiyyətə göndərildikdə;\nı) müvafiq tədbirlərdə mülkiyyətçinin maraqlarını və qanuni mənafelərini müdafiə etmək və işəgötürəni təmsil\netmək zəruriyyəti ilə bağlı iş yerindən kənara göndərildikdə;\ni) kollektiv müqavilələrdə nəzərdə tutulan hallarda;\nj) donor olan işçilər tibbi müayinədən keçdikləri, qan və qan komponentlərini verdikləri gün;\nk) tibbi müayinədən keçirilən zaman işçilər tibb müəssisəsində olduqları vaxt ərzində;\nq) işçilərin öz ixtiralarını və səmərələşdirmə təkliflərini əsas iş yerindən kənarda tətbiqi işlərində\niştirak etdikdə;\nl) bilavasitə qanunvericilikdə nəzərdə tutulmuş, habelə işəgötürən tərəfindən müəyyən edilən digər hallarda.\nm) dövlət və ya bələdiyyə orqanlarının işçiləri seçki qanunvericiliyi ilə nəzərdə tutulmuş hallarda nəzarət-təftiş xidmətinə cəlb\nedildikdə.\n[241]\nn) Məhkəmə-Hüquq Şurasına və ya Hakimlərin Seçki Komitəsinə üzv təyin edildikdə;\no) dövlət orqanlarının, elmi müəssisələrin, idarə və təşkilatların əməkdaşları, mütəxəssisləri və ekspertləri Məhkəmə-Hüquq Şurasının\nfəaliyyətinə cəlb edildikdə;\nö) hakim vəzifəsinə namizədlər üçün ilkin uzunmüddətli tədris kurslarına göndərildikdə.\n[242]"
  },
  {
    "index": 187,
    "chapter_heading": "İyirmi yeddinci fəsil",
    "chapter_title": "Orta əmək haqqı və onun saxlanılması üzrə təminatlar",
    "article_heading": "Maddə 180.",
    "article_title": "İşçinin müəssisənin gəlirindən pay almaq hüququ",
    "article_body": "İşçilər, qanunvericiliklə müəyyən edilmiş qaydada yaradılan səhmdar cəmiyyətlərin, habelə mülkiyyət payı\nbəlli olan digər müəssisələrin nizamnamələrində (əsasnamələrində) müəssisənin nəzərdə tutulan qaydada və\nməbləğdə müəyyən edilən gəlirinin müvafiq hissəsi miqdarında pay almaq hüququna malikdirlər. İşçilərin bu\nhüququnu məhdudlaşdıran və ya onları bu hüquqdan məhrum edən işəgötürən qanunvericilikdə nəzərdə tutulmuş\nqaydada məsuliyyət daşıyır."
  },
  {
    "index": 188,
    "chapter_heading": "İyirmi yeddinci fəsil",
    "chapter_title": "Orta əmək haqqı və onun saxlanılması üzrə təminatlar",
    "article_heading": "Maddə 181.",
    "article_title": "Qanunvericilikdə nəzərdə tutulmuş hallarda işçilərə digər təminatların verilməsinin tənzimlənməsi",
    "article_body": "İxtiraçı və səmərələşdirmə təkliflərinin müəllifləri olan, qan və qan komponentləri verən, ezamiyyətə\ngöndərilən işçilərin iş yeri və orta əmək haqqı saxlanılmaqla onlara digər müvafiq təminatların verilməsi\nqüvvədə olan normativ hüquqi aktlarla tənzim edilir.\n \nVII bölmə\n \nƏmək və icra intizamı"
  },
  {
    "index": 189,
    "chapter_heading": "İyirmi səkkizinci fəsil",
    "chapter_title": "Əmək və icra intizamının təmin edilməsi qaydaları",
    "article_heading": "Maddə 182.",
    "article_title": "Müəssisədaxili intizam qaydaları",
    "article_body": "1. Müəssisələrdə əmək müqavilələri, habelə bağlanmış kollektiv müqavilələr üzrə tərəflərin öhdəliklərinin\nyerinə yetirilməsinə nəzarətin həyata keçirilməsi, əmək qanunvericiliyinin tələblərinin gözlənilməsi və əmək\nintizamının təmin olunması məqsədi ilə müəssisədaxili intizam qaydaları qəbul edilə bilər.\n2. Müəssisələr birliyinin nizamnaməsində nəzərdə tutulmuş hallarda müəssisədaxili intizam qaydaları birliyin\nmüvafiq icra orqanı tərəfindən həmin birliyə daxil olan müəssisələr üçün də qəbul edilə bilər.\n3. Müəssisədaxili intizam qaydaları bu Məcəlləyə, habelə əmək qanunvericiliyi üzrə digər normativ hüquqi\naktlara uyğun tərtib edilməlidir. Bu normativ hüquqi aktlara zidd olan müəssisədaxili intizam qaydalarının\nmüvafiq müddəaları və onların tətbiqinin hüquqi nəticələri etibarsız hesab edilir."
  },
  {
    "index": 190,
    "chapter_heading": "İyirmi səkkizinci fəsil",
    "chapter_title": "Əmək və icra intizamının təmin edilməsi qaydaları",
    "article_heading": "Maddə 183.",
    "article_title": "Müəssisədaxili intizam qaydalarının məzmunu",
    "article_body": "1. Müəssisədaxili intizam qaydalarına, bir qayda olaraq, aşağıdakılar daxil edilir:\na) müəssisənin adı, təşkilati-hüquqi forması, fəaliyyət növü, hüquqi ünvanı;\nb) iş vaxtının, nahar və digər istirahət fasilələrinin başlandığı və qurtardığı saatlar;\nc) növbə cədvəlləri və onun tənzimlənməsi qaydaları;\nç) əmək şəraitinin təmin edilməsi qaydaları;\nd) əmək və icra intizamının, əmək vəzifələrinin yüksək səviyyədə yerinə yetirilməsində fərqlənmiş işçilərin,\nəmək kollektivlərinin mükafatlandırılması şərtləri və qaydaları;\ne) əmək və icra intizamını pozmuş işçilərə əlavə intizam tənbehi tətbiq edilməsinin şərtləri və qaydaları.\n2. Müəyyən müəssisələr birliyinə daxil olan müəssisələr üçün qəbul edilən müəssisədaxili intizam\nqaydalarında bu maddənin birinci hissəsində nəzərdə tutulmuş məlumatlarla yanaşı, həmin qaydaların şamil\nedildiyi müəssisələrin adları sadalanmaqla əlavə əmək şəraitinin yaradılmasına, əmək və icra intizamının təmin\nedilməsinə dair qanunvericiliyə uyğun olan digər məlumatlar da göstərilməlidir."
  },
  {
    "index": 191,
    "chapter_heading": "İyirmi səkkizinci fəsil",
    "chapter_title": "Əmək və icra intizamının təmin edilməsi qaydaları",
    "article_heading": "Maddə 184.",
    "article_title": "Əmək və icra intizamının intizam nizamnamələri ilə tənzimlənməsi",
    "article_body": "1. Əmək və icra intizamı işin, xidmətin xarakterinə görə aşağıdakı müəssisələrdə tərəflərin məsuliyyətini\nartırmaq məqsədi ilə intizam nizamnamələri ilə tənzim edilir:\na) dəmir yolu və rabitə müəssisələrində;\nb) dəniz və çay nəqliyyatında, habelə balıqçılıq təsərrüfatının su nəqliyyatı donanmasında;\nc) hava nəqliyyatında və onun xüsusi xidmət müəssisələrində;\nç) xüsusi təhlükəli şəraitli yeraltı işlər görülən iş yerlərində, habelə dağ-mədən sənayesi müəssisələrində\n;\nd) dənizdə neft və qaz ehtiyatlarının kəşfiyyatı və istismarı ilə məşğul olan müəssisələrdə;\ne) hərbi sənaye müəssisələrində.\n2. İntizam nizamnamələrində yalnız bu Məcəllənin «Əmək və icra intizamı» bölməsi ilə müəyyən edilmiş\nnormalardan fərqli müddəalar nəzərdə tutula bilər. İntizam nizamnamələri mövcud olan müəssisələrdə digər əmək\nmünasibətləri isə bu Məcəllə ilə tənzimlənir.\n3. İntizam nizamnamələri qanunvericilikdə nəzərdə tutulmuş qaydada həmkarlar ittifaqları təşkilatının\niştirakı ilə müvafiq icra hakimiyyəti orqanı tərəfindən qəbul edilir."
  },
  {
    "index": 192,
    "chapter_heading": "İyirmi səkkizinci fəsil",
    "chapter_title": "Əmək və icra intizamının təmin edilməsi qaydaları",
    "article_heading": "Maddə 185.",
    "article_title": "Əmək və icra intizamına əməl edilməsinə görə fərqlənmiş işçilərin mükafatlandırılması",
    "article_body": "1. Əmək funksiyasının yüksək peşəkarlıq səviyyəsində yerinə yetirilməsində, müəssisədaxili intizam\nqaydalarına əməl edilməsində fərqlənmiş işçilər işəgötürən tərəfindən:\npul və ya qiymətli əşyalar hədiyyə edilməklə;\nəlavə məzuniyyət verilməklə;\nəmək haqqına fərdi əlavə edilməklə;\ndaha yüksək məbləğdə fərdi sığorta edilməklə;\nsanatoriya-kurort müalicəsi, turist səfərləri yollayışının haqqı ödənilməklə;\nmüəyyən edilmiş qaydada dövlət təltifinə təqdim olunmaq barədə vəsatət qaldırmaqla və digər həvəsləndirmə\nvasitələri ilə mükafatlandırıla bilərlər."
  },
  {
    "index": 193,
    "chapter_heading": "İyirmi doqquzuncu fəsil",
    "chapter_title": "Əmək və icra intizamının pozulmasına görə intizam məsuliyyəti və onun tətbiqi qaydaları",
    "article_heading": "Maddə 186.",
    "article_title": "Əmək və icra intizamının pozulmasına görə intizam məsuliyyəti və onun növləri",
    "article_body": "1. İşəgötürən, işçi bu Məcəllə ilə və digər normativ hüquqi aktlarla müəyyən edilmiş vəzifələrini yerinə\nyetirmədikdə və ya hüquqlarından sui-istifadə etdikdə və yaxud əmək müqaviləsi üzrə öhdəliklərini icra etmədikdə\nintizam məsuliyyətinə, qanunvericilikdə nəzərdə tutulmuş hallarda isə digər məsuliyyətə cəlb edilirlər.\n2. İşçi əmək funksiyasını tam və ya qismən yerinə yetirmədikdə, yaxud keyfiyyətsiz yerinə yetirdikdə, bu\nMəcəllənin 10-cu maddəsində nəzərdə tutulan, həmçinin əmək müqaviləsi ilə müəyyən edilmiş vəzifələrini,\nmüəssisədaxili intizam qaydalarını pozduqda işəgötürən ona aşağıdakı intizam tənbehlərindən birini verə bilər:\na) töhmət vermək;\nb) sonuncu xəbərdarlıqla şiddətli töhmət vermək;\nc) kollektiv müqavilələrdə nəzərdə tutulmuşdursa, aylıq əmək haqqının 1/4-i məbləğindən çox olmamaq şərtilə\ncərimə etmək;\nç) əmək müqaviləsini bu Məcəllənin 70-ci maddəsinin «ç» bəndi ilə ləğv etmək.\n3. İşəgötürən intizam tənbehini verərkən işçinin şəxsiyyətini, kollektivdə nüfuzunu, peşəkarlıq səviyyəsini,\nonun törətdiyi xətanın xarakterini nəzərə almalıdır. Bu maddənin ikinci hissəsində göstərilmiş intizam\ntənbehlərindən hər hansı biri tətbiq olunmadan işçiyə yazılı və ya şifahi qaydada xəbərdarlıq edilə bilər.\nXəbərdarlıq intizam tənbehi sayılmır.\n4. İşəgötürənin bu maddədə nəzərdə tutulmuş intizam məsuliyyətinə cəlb edilməsi onun işəgötürəni hesab\nedilən vəzifəli şəxs, müəssisənin mülkiyyətçisi, müəssisə dövlət mülkiyyətində olduqda isə müvafiq icra\nhakimiyyəti orqanı tərəfindən həyata keçirilir. İşəgötürən inzibati və ya cinayət məsuliyyətinə qanunvericiliklə\nmüəyyən edilmiş qaydada cəlb edilir."
  },
  {
    "index": 194,
    "chapter_heading": "İyirmi doqquzuncu fəsil",
    "chapter_title": "Əmək və icra intizamının pozulmasına görə intizam məsuliyyəti və onun tətbiqi qaydaları",
    "article_heading": "Maddə 187.",
    "article_title": "İntizam tənbehinin verilməsi qaydaları",
    "article_body": "1. İntizam tənbehi verilməmişdən əvvəl işəgötürən işçidən yazılı izahatın verilməsini tələb edir. İşçinin\nyazılı izahat verməkdən imtina etməsi ona intizam tənbehi verilməsini istisna etmir.\n2. İntizam tənbehi, işçi tərəfindən əmək və ya icra intizamının pozulduğu aşkar edildiyi gündən bir ay\nkeçənədək verilə bilər. İşçinin xəstə olduğu, yaxud məzuniyyətdə, ezamiyyətdə olduğu vaxt həmin müddətə daxil\nedilmir.\n3. İntizam xətasının törədildiyi gündən altı ay keçdikdən sonra işçiyə intizam tənbehi verilə bilməz.\nMüəssisənin maliyyə-təsərrüfat fəaliyyətinin auditinin (yoxlanılmasının, təftiş aparılmasının) nəticələri ilə\naşkar edilmiş vəzifə hüquqpozması ilə bağlı intizam xətalarına görə isə işçiyə həmin xətalar törədildiyi gündən\niki il keçdikdən sonra intizam tənbehi verilə bilməz. Cinayət işi üzrə icraat bu müddətə daxil edilmir.\n[243]\n4. İdarə, müəssisə və ya təşkilatın korrupsiya ilə əlaqədar hüquqpozmalarla bağlı məlumat vermiş işçisi barəsində intizam tənbehini tətbiq\nedən idarə, müəssisə və ya təşkilat intizam tənbehinin qanunla müəyyən edilmiş hallardan irəli gəlməsini və korrupsiya ilə əlaqədar\nhüquqpozmalarla bağlı məlumata aidiyyəti olmadığını əsaslandırmalıdır.\n[244]"
  },
  {
    "index": 195,
    "chapter_heading": "İyirmi doqquzuncu fəsil",
    "chapter_title": "Əmək və icra intizamının pozulmasına görə intizam məsuliyyəti və onun tətbiqi qaydaları",
    "article_heading": "Maddə 188.",
    "article_title": "İntizam tənbehi vermək səlahiyyəti olan vəzifəli şəxs",
    "article_body": "1. İntizam tənbehi, yalnız işçi ilə əmək müqaviləsi bağlamaq, onun şərtlərini dəyişdirmək və ona xitam\nvermək səlahiyyətinə malik olan işəgötürən tərəfindən verilə bilər.\n2. Müəssisənin nizamnaməsində (əsasnaməsində) başqa hal nəzərdə tutulmayıbsa, işəgötürən işçilərə intizam\ntənbehi vermək səlahiyyətini əmri (sərəncamı, qərarı) ilə özünün müavinlərindən birinə, müəssisədən kənarda\nyerləşən struktur bölməsinin rəhbərinə həvalə edə bilər. Həmin əmrdə (sərəncamda, qərarda) hansı səbəbə görə\nintizam tənbehi vermək səlahiyyətinin başqa vəzifəli şəxsə həvalə edildiyi əsaslandırılmalı və onun\nsəlahiyyətinin dairəsi dəqiq müəyyən edilməlidir.\n3. Bu maddənin birinci və ikinci hissələrində göstərilən vəzifəli şəxslərdən savayı başqa vəzifəli şəxslərin\nişçilərə intizam tənbehi verməyə ixtiyarı yoxdur. Əgər bu qaydaların əksinə olaraq işçiyə intizam tənbehi vermək\nsəlahiyyəti olmayan vəzifəli şəxs tərəfindən verilibsə, onun əmri hüquqi qüvvəsi olmayan puç (əhəmiyyətsiz) əmr\nhesab edilir."
  },
  {
    "index": 196,
    "chapter_heading": "İyirmi doqquzuncu fəsil",
    "chapter_title": "Əmək və icra intizamının pozulmasına görə intizam məsuliyyəti və onun tətbiqi qaydaları",
    "article_heading": "Maddə 189.",
    "article_title": "İntizam tənbehinin verilməsi şərtləri",
    "article_body": "1. Bir intizam xətasına görə yalnız bir intizam tənbehi verilir. Bir dəfə törədilən bir intizam xətasına\ngörə eyni zamanda bir neçə intizam tənbehi verilə bilməz.\n2. İntizam tənbehi işçiyə işdə olduğu iş günü ərzində verilə bilər. Məzuniyyətdə, ezamiyyətdə olan, əmək\nqabiliyyətini müvəqqəti itirdiyi müddət ərzində işçiyə intizam tənbehi verilə bilməz.\n3. İntizam tənbehi işəgötürənin əmri (sərəncamı, qərarı) ilə verilir. İşçi həmin əmrlə (sərəncamla, qərarla)\ntanış edilməli və onun tələbi ilə əmrin surəti ona təqdim olunmalıdır.\n4. İntizam tənbehi verilməsi barədə əmrdə (sərəncamda, qərarda) işçinin şərəf və ləyaqətini alçaldan, onun\nşəxsiyyətini, mənəvi hisslərini gözdən salan, habelə intizamsızlığına görə qisas almaq motivli məlumatların\ngöstərilməsi yolverilməzdir."
  },
  {
    "index": 197,
    "chapter_heading": "İyirmi doqquzuncu fəsil",
    "chapter_title": "Əmək və icra intizamının pozulmasına görə intizam məsuliyyəti və onun tətbiqi qaydaları",
    "article_heading": "Maddə 190.",
    "article_title": "İntizam tənbehinin müddəti və vaxtından əvvəl götürülməsi",
    "article_body": "1. İntizam tənbehi verilən gündən altı ay müddətində qüvvədə olur.\n2. İşçi verilən intizam tənbehindən nəticə çıxararaq əmək funksiyasını yüksək səviyyədə yerinə yetirərsə,\nmüəssisədaxili əmək və intizam qaydalarını pozmazsa işəgötürən işdə fərqləndirilmə qaydasında intizam tənbehini\nvaxtından əvvəl öz əmri (sərəncamı, qərarı) ilə ləğv edə bilər.\n3. İşçi intizam tənbehi verilərkən işəgötürən tərəfindən qanunvericiliyin tələblərinin və onun hüquqlarının\npozulduğunu iddia edərsə, bu Məcəllədə nəzərdə tutulmuş qaydada fərdi əmək mübahisəsinin həlli üçün məhkəməyə\nmüraciət edə bilər.\n4. İntizam tənbehinin qüvvədə olduğu müddət ərzində əmək funksiyasını yüksək peşəkarlıqla yerinə yetirdiyinə,\nmüəssisədaxili intizam qaydalarına əməl etdiyinə görə işçi bu Məcəllənin 185-ci maddəsində nəzərdə tutulmuş hər\nhansı həvəsləndirmə vasitələri ilə mükafatlandırılarsa, həmin mükafatlandırıldığı gündən ona verilmiş intizam\ntənbehi qüvvədən düşmüş hesab edilir.\n \nVIII bölmə\n \nİşəgötürənin və işçinin qarşılıqlı maddi məsuliyyəti"
  },
  {
    "index": 198,
    "chapter_heading": "Otuzuncu fəsil",
    "chapter_title": "İşəgötürən və işçinin qarşılıqlı maddi məsuliyyətini müəyyən edən hallar",
    "article_heading": "Maddə 191.",
    "article_title": "İşəgötürənin və işçinin birinin digərinə vurduğu ziyana görə maddi məsuliyyəti",
    "article_body": "1. Əmək münasibətləri prosesində əmək müqaviləsi üzrə işəgötürən və işçi öhdəliklərini yerinə yetirərkən\nbirinin digərinə vurduğu ziyana görə bu Məcəllədə və müvafiq normativ hüquqi aktlarda göstərilmiş qaydada\nqarşılıqlı maddi məsuliyyət daşıyırlar.\n2. Aşağıdakı şərtlərin eyni zamanda hər üçü olduqda tərəflərin birinin digərinə qəsdən və ya ehtiyatsızlıqla\nvurduqları ziyana görə maddi məsuliyyəti yaranır:\na) ziyanın həqiqətən vurulduğu aşkar olduqda;\nb) təqsirkarın əməli, yəni hərəkəti və ya hərəkətsizliyi qanuna zidd olduqda;\nc) təqsirkarın qanunazidd əməli ilə bu əməlin nəticəsi arasında səbəbli əlaqə olduqda."
  },
  {
    "index": 199,
    "chapter_heading": "Otuzuncu fəsil",
    "chapter_title": "İşəgötürən və işçinin qarşılıqlı maddi məsuliyyətini müəyyən edən hallar",
    "article_heading": "Maddə 192.",
    "article_title": "Maddi məsuliyyətin başlanması və onu sübut etmək şərtləri",
    "article_body": "1. Tərəflərin maddi məsuliyyəti işəgötürənin və işçinin hərəkət və ya hərəkətsizliyi nəticəsində birinin\ndigərinə ziyan vurduğu aşkar edildiyi andan başlayır.\n2. Tərəflər, maddi ziyanın məbləğini və onun vurulduğunu, habelə digər tərəfə ziyan vurmaqda təqsiri\nolmadığını iddia etdikdə bunu sübut etməyə borcludurlar."
  },
  {
    "index": 200,
    "chapter_heading": "Otuzuncu fəsil",
    "chapter_title": "İşəgötürən və işçinin qarşılıqlı maddi məsuliyyətini müəyyən edən hallar",
    "article_heading": "Maddə 193.",
    "article_title": "İşəgötürən tərəfindən mülkiyyətçiyə vurulan ziyana görə məsuliyyət",
    "article_body": "1. Mülkiyyətçi ilə əmək müqaviləsi əsasında fəaliyyət göstərən işəgötürən, özünün qanunazidd hərəkətləri\nnəticəsində mülkiyyətçiyə vurduğu ziyana görə bu Məcəllə ilə və digər normativ hüquqi aktlarla müəyyən edilmiş\nqaydada və hallarda tam maddi məsuliyyət daşıyır.\n2. Mülkiyyətçi əmri (sərəncamı, qərarı) ilə işəgötürən tərəfindən ona vurulan ziyanın ödənilməsini təmin edə\nbilər və ya vurulmuş ziyanın məhkəmə qaydasında ödənilməsi üçün qanunvericilikdə nəzərdə tutulmuş tədbirləri\ngörə bilər."
  },
  {
    "index": 201,
    "chapter_heading": "Otuzuncu fəsil",
    "chapter_title": "İşəgötürən və işçinin qarşılıqlı maddi məsuliyyətini müəyyən edən hallar",
    "article_heading": "Maddə 194.",
    "article_title": "Vurulan ziyanın ödənilməsinin təmin edilməsi şərtləri",
    "article_body": "1. Ziyan vurmaqda təqsirli olan tərəf cinayət məsuliyyətinə, habelə inzibati və digər məsuliyyətə cəlb\nedilməsindən asılı olmayaraq müəyyən edilmiş qaydada maddi ziyanın məbləğini ödəməyə borcludur.\n2. Ziyan vurulduqdan sonra əmək münasibətlərinə xitam verilməsi təqsirkar tərəfi maddi məsuliyyətdən azad\netmir."
  },
  {
    "index": 202,
    "chapter_heading": "Otuz birinci fəsil",
    "chapter_title": "İşəgötürənin işçiyə vurduğu ziyana görə maddi məsuliyyəti və onun həlli qaydaları",
    "article_heading": "Maddə 195.",
    "article_title": "İşəgötürənin işçiyə vurduğu ziyana görə maddi məsuliyyət daşıdığı hallar",
    "article_body": "İşəgötürən əmək münasibətləri prosesində aşağıdakı hallarda işçiyə vurulan ziyana görə tam maddi məsuliyyət\ndaşıyır:\na) əmək müqaviləsinə qanunsuz və əsassız xitam verilməsi nəticəsində məhkəmənin qanuni qüvvəyə minmiş\nqətnaməsi (qərarı) olduqda;\nb) əmək mübahisələrinin həlli zamanı işçiyə dəyən maddi və ya mənəvi ziyanın məbləği məhkəmənin qətnaməsi\n(qərarı) ilə müəyyən edildikdə;\nc) işəgötürən tərəfindən əməyin mühafizəsi qaydalarına əməl olunmadığına görə baş vermiş istehsalat qəzası\nnəticəsində əmək funksiyasını yerinə yetirərkən işçinin sağlamlığına və səhhətinə ziyan vurulduqda, habelə bu\nsəbəbdən həlak olması ilə əlaqədar onun ailə üzvlərinə, himayəsində olan şəxslərə müvafiq maddi ziyan dəydikdə;\nç) əmək funksiyasını yerinə yetirərkən işçinin şəxsi əşyalarının və ya digər əmlakının işəgötürən tərəfindən\nmühafizəsi, saxlanılması lazımi qaydada təşkil olunmadığına görə onların korlanması, oğurlanması nəticəsində\nziyan vurulduqda, həmçinin bu əşyaların fiziki aşınması ilə əlaqədar ziyan dəydikdə;\nd) işçinin əmək haqqı və digər ödənişləri işəgötürən tərəfindən düzgün müəyyən edilmədikdə, habelə əsassız\nvə qanunsuz olaraq verilmədikdə;\ne) əmək müqavilələrinə işçilərin hüquqlarını qüvvədə olan qanunvericiliyə, kollektiv müqaviləyə və sazişə\nnisbətən məhdudlaşdıran şərtlərin işəgötürən tərəfindən daxil edilməsi nəticəsində işçilərə maddi, mənəvi ziyan\ndəydikdə;\nə) əmək müqaviləsi ləğv edildikdən sonra işəgötürən tərəfindən hər hansı üsulla işçinin şəxsi və peşəkarlıq\nkeyfiyyətlərinin aşağı səviyyədə olması barədə həqiqətə uyğun olmayan, habelə şəxsiyyətini ləkələyən digər\nməlumatlar yaydığına görə işə düzələ bilməməsi ilə əlaqədar işçiyə maddi və mənəvi ziyan vurulduqda;\nf) əmək müqaviləsi üzrə işəgötürən digər öhdəliklərini yerinə yetirmədiyinə görə işçiyə maddi ziyan\ndəydikdə;\ng) işçi seksual qısnamaya məruz qaldıqda.  \n[245]"
  },
  {
    "index": 203,
    "chapter_heading": "Otuz birinci fəsil",
    "chapter_title": "İşəgötürənin işçiyə vurduğu ziyana görə maddi məsuliyyəti və onun həlli qaydaları",
    "article_heading": "Maddə 196.",
    "article_title": "İşçiyə dəymiş maddi ziyanın məbləğinin müəyyən edilməsi və ödənilməsi qaydası",
    "article_body": "1. Bu Məcəllənin 195-ci maddəsində göstərilmiş hallar işçi tərəfindən aşkar edilərək müəyyən olunduqda,\nhabelə müvafiq səlahiyyətli vəzifəli şəxsin (orqanın) — müəssisənin maliyyə-təsərrüfat fəaliyyətini yoxlayan\ntəftişçinin, auditorun, habelə auditor təşkilatının, müvafiq icra hakimiyyəti orqanının və onların vəzifəli\nşəxslərinin qərarı, rəyi, arayışı, habelə məhkəmənin hökmü (qətnaməsi, qərarı) ilə müəyyən olunduqda, işçiyə\ndəyən maddi ziyan ödənilir.\n2. İşçinin şəxsi əşyalarına və digər əmlakına vurulan ziyanın məbləği ziyan dəyən anda mövcud olan bazar\nqiymətləri ilə müəyyən edilir. Bu halda tərəflərin razılığı ilə əmlakına dəyən ziyan işçiyə natura şəklində də\nödənilə bilər.\n3. Əgər işəgötürən əmək müqaviləsi bağlayarkən və ya sonralar işçinin öz əmək funksiyasını yerinə yetirmək\nüçün ona məxsus əmək alətlərindən, vasitələrindən və digər əşyalardan istifadə edilməsi barədə razılığa\ngəlmişdirsə, onda o, işçinin şəxsi əşyalarına vurulan ziyana görə maddi məsuliyyət daşıyır.\n4. İşəgötürən müvafiq əmək şəraiti yaradaraq işçiyə öz şəxsi əmək alətlərini və digər əşyaları müəssisəyə\ngətirməyə icazə verməyibsə, lakin işçi bunun əksinə olaraq əmək funksiyasının icrası üçün həmin əşyaları gətirib\nonlardan istifadə edibsə, bu halda işəgötürən yalnız işçinin əmlakına qəsdən vurduğu ziyana görə müəyyən olunmuş\nqaydada maddi məsuliyyət daşıyır.\n5. İşçiyə vurulan mənəvi ziyanın pul hesabı ilə məbləği bu Məcəllənin 290-cı maddəsinin üçüncü hissəsində\nnəzərdə tutulmuş qaydada müəyyən olunur.\nQeyd: Bu maddədə «əmək alətləri, vasitələri və digər əşyalar» dedikdə, işçinin şəxsi mülkiyyətində olan və\nöz əmək funksiyasını yerinə yetirmək üçün işəgötürənin razılığı ilə iş yerinə gətirdiyi maşın və mexanizmlər,\nelektron və mexaniki cihazları, rabitə və nəqliyyat vasitələri, qurğuları, habelə dəyəri minimum əmək haqqının\niki mislindən çox olan əl əməyi vasitələri başa düşülməlidir."
  },
  {
    "index": 204,
    "chapter_heading": "Otuz birinci fəsil",
    "chapter_title": "İşəgötürənin işçiyə vurduğu ziyana görə maddi məsuliyyəti və onun həlli qaydaları",
    "article_heading": "Maddə 197.",
    "article_title": "İşçiyə dəymiş maddi ziyanın ödənilməsinə baxılma qaydası",
    "article_body": "1. İşçi ona vurulmuş maddi ziyanın məbləğinin ödənilməsi barədə işəgötürənə ərizə ilə müraciət etməlidir.\nİşəgötürən işçinin ərizəsində göstərdiyi iddiasını araşdırmalı və 15 gün müddətində müvafiq qərar qəbul edərək\nona yazılı cavab verməlidir.\n2. İşçi, bütövlükdə və qismən işəgötürənin qərarı ilə razılaşmadıqda, habelə müəyyən edilmiş müddət ərzində\nona yazılı cavab verilmədikdə dəyən ziyanın ödənilməsi barədə iddia ərizəsi ilə məhkəməyə müraciət edə bilər.\n3. Vurulan ziyanın ödənilməsi barədə məsələnin məhkəmə qaydasında həll edilməsindən çəkinmək məqsədi ilə\ntərəflər qarşılıqlı razılıqla belə mübahisələrin həlli üçün başqa qaydalar müəyyən edə bilərlər. Lakin bu\nqaydalar işçinin məhkəməyə müraciət etmək hüququnu məhdudlaşdıra bilməz."
  },
  {
    "index": 205,
    "chapter_heading": "Otuz ikinci fəsil",
    "chapter_title": "İşçinin işəgötürənə vurduğu ziyana görə maddi məsuliyyəti və onun həlli qaydaları",
    "article_heading": "Maddə 198.",
    "article_title": "İşçinin orta aylıq əmək haqqı məbləğinədək maddi məsuliyyəti",
    "article_body": "Bu Məcəllənin 199 və 200-cü maddələrində nəzərdə tutulmuş hallardan başqa qalan bütün hallarda işçi\nişəgötürənə vurduğu ziyana görə bir aylıq orta əmək haqqı məbləğinədək maddi məsuliyyət daşıyır."
  },
  {
    "index": 206,
    "chapter_heading": "Otuz ikinci fəsil",
    "chapter_title": "İşçinin işəgötürənə vurduğu ziyana görə maddi məsuliyyəti və onun həlli qaydaları",
    "article_heading": "Maddə 199.",
    "article_title": "İşçinin tam maddi məsuliyyəti",
    "article_body": "İşçi qanunazidd hərəkətləri ilə aşağıdakı hallarda vurduğu ziyana görə tam həcmdə maddi məsuliyyət daşıyır:\na) saxlanmaq və başqa məqsədlər üçün işçiyə verilmiş əmlakın və digər sərvətlərin salamatlığını təmin\netməməyə görə əmək müqaviləsi bağlanarkən, habelə əmək münasibətləri prosesində əmək funksiyasının xarakteri ilə\nəlaqədar olaraq işçinin öz üzərinə tam maddi məsuliyyət götürməsi haqqında işəgötürənlə yazılı müqavilə\nbağlandıqda;\nb) işçi əmlakı və digər sərvətləri birdəfəlik etibarnamə və ya digər birdəfəlik hüquqmüəyyənedici sənədlər\nəsasında işəgötürənə, yaxud onun nümayəndəsinə hesabat vermək şərti ilə qəbul etdikdə;\nc) inzibati xətalar, yaxud cinayət, habelə vergi qanunvericiliyi ilə cəza verilməsi nəzərdə tutulmuş hərəkət\nvə ya hərəkətsizliyində ictimai təhlükəli əməllərin əlamətləri olduqda; \n[246]\nç) əmlakı və ya digər maddi sərvətləri qəsdən korladıqda, məhv etdikdə, habelə digər üsulla işəgötürənə\nqəsdən ziyan vurduqda;\nd) alkoqol, toksik (zəhərli), psixotrop maddələrdən və ya narkotik vasitələrdən sərxoş vəziyyətdə ziyan vurulduqda; \n[247]\ne) işəgötürənin kommersiya sirrini yaydıqda;\nə) işəgötürənin şəxsiyyətini ləkələyən, şərəf və ləyaqətini alçaldan, habelə həqiqətə uyğun olmayan böhtanlı\nvə təhqirli iftiralar, yalan məlumatlar yaymaqla onun sahibkarlıq fəaliyyətinə ciddi xələl gətirmiş mənəvi ziyan\nvurulduqda.\n2. Ziyanın vurulması aşkar edilən anda 18 yaşı tamam olmamış işçilər yalnız bu maddənin birinci hissəsinin\n«c», «ç» və «d» bəndlərində göstərilən hallarda qanunvericiliklə müəyyən edilən qaydada tam maddi məsuliyyət\ndaşıyırlar."
  },
  {
    "index": 207,
    "chapter_heading": "Otuz ikinci fəsil",
    "chapter_title": "İşçinin işəgötürənə vurduğu ziyana görə maddi məsuliyyəti və onun həlli qaydaları",
    "article_heading": "Maddə 200.",
    "article_title": "Tam maddi məsuliyyət daşınması barədə yazılı müqavilələrin bağlanması",
    "article_body": "1. İstər bilavasitə əmək müqaviləsi bağlanarkən, istərsə də əmək münasibətləri prosesində işəgötürən etibar\nedərək verdiyi əmlakın maddi və ya digər sərvətlərin saxlanması, emalı, satışı, daşınması, istifadəsi və başqa\nəməliyyatların aparılması ilə bilavasitə əlaqədar işlər görən və ya xidmətlər göstərən 18 yaşına çatmış\nişçilərlə onların tam maddi məsuliyyət daşıması barədə yazılı müqavilə bağlaya bilər.\n2. İşlərin yerinə yetirilməsinin, xidmətlərin göstərilməsinin xarakterindən asılı olaraq işəgötürən etibar\nedərək verdiyi əmlakın maddi və ya digər sərvətlərin saxlanması, emalı, satışı, daşınması, istifadəsi və başqa\nəməliyyatların aparılması zamanı müəyyən kollektiv üzvlərinin hər birinin maddi məsuliyyəti dərəcəsini müəyyən\netmək, habelə onlarla tam maddi məsuliyyət barədə yazılı müqavilə bağlamaq mümkün olmadığı hallarda kollektiv\n(briqada) məsuliyyət haqqında müqavilə bağlanıla bilər.\n3. Bu maddənin birinci və ikinci hissələrində göstərilən tam maddi məsuliyyət barədə yazılı müqavilələr\nbağlanılmalı olan işçilərin və işlərin (xidmətlərin) siyahısı işəgötürən tərəfindən müəyyən edilir.\n4. İşçilərin bilavasitə iş yeri üzrə kollektiv (briqada) məsuliyyəti müəyyən edilən hallarda, həmin kollektiv\ntərəfindən işəgötürənə vurulan ziyana görə kollektivin (briqadanın) üzvlərinin hər biri özünün məsuliyyət\ndərəcəsi həddində fərdi maddi məsuliyyət daşıyır.\n5. Tam maddi məsuliyyət barədə müqavilə bağlanmadıqda əməlində cinayət tərkibi olan təqsirli hərəkətləri\nistisna olunmaqla qalan hallarda işəgötürənə vurulan ziyana görə işçi yalnız orta əmək haqqı məbləğində maddi\nməsuliyyət daşıyır."
  },
  {
    "index": 208,
    "chapter_heading": "Otuz ikinci fəsil",
    "chapter_title": "İşçinin işəgötürənə vurduğu ziyana görə maddi məsuliyyəti və onun həlli qaydaları",
    "article_heading": "Maddə 201.",
    "article_title": "İşçinin maddi məsuliyyətini istisna edən hallar",
    "article_body": "1. İşçi əmək funksiyasını yerinə yetirərkən təbii fəlakət — sel, daşqın, uçqun, quraqlıq, yanğın və digər\nqarşısıalınmaz qüvvə, normal təsərrüfat, istehsalat, texnologiya riski, işçinin təqsiri olmadan maşın-\nmexanizmlərin, avadanlıqların, cihazların və başqa istehsal vasitələrinin və alətlərin sınması, korlanması,\nhabelə son zərurət və ya zəruri müdafiə nəticəsində işəgötürənə vurulan ziyana görə o, maddi məsuliyyət daşımır.\nBu hallar tərəflərin qarşılıqlı razılığı ilə müəyyən edilməzsə, qanunvericilikdə nəzərdə tutulmuş qaydada\nməhkəmə tərəfindən müəyyən edilir.\n2. İşçinin hərəkət və ya hərəkətsizliyi nəticəsində vurulan faktik ziyandan əlavə işəgötürənin gələcəkdə\nəldə edə biləcəyi gəlirin, mənfəətin itirilməsinə görə işçi maddi məsuliyyət daşımır.\n3. Əgər işçi qabaqcadan bilə-bilə, qəsdən işəgötürəni gələcəkdə əldə edə biləcəyi gəlirdən, mənfəətdən\nməhrum etmək üçün qanunazidd hərəkətləri (hərəkətsizliyi) ilə işəgötürənə müəyyən ziyan vurmuşdursa, onda o,\nyalnız məhkəmənin qərarı ilə işəgötürənin gələcəkdə qazana biləcəyi gəlirin məbləğində ziyana görə maddi\nməsuliyyətə, həmçinin qanunvericilikdə nəzərdə tutulmuş qaydada digər məsuliyyətə cəlb edilə bilər."
  },
  {
    "index": 209,
    "chapter_heading": "Otuz ikinci fəsil",
    "chapter_title": "İşçinin işəgötürənə vurduğu ziyana görə maddi məsuliyyəti və onun həlli qaydaları",
    "article_heading": "Maddə 202.",
    "article_title": "Ziyanın məbləğinin müəyyən edilməsi",
    "article_body": "1. İşəgötürənə dəymiş ziyanın məbləği faktik itkilər üzrə müəyyən edilir.\n2. İşəgötürənin əsas fondu (vəsaitləri) hesab edilən əmlakının itirilməsi, korlanması və oğurlanması\nhallarında ziyanın məbləği, müvafiq aşınma normaları nəzərə alınmaqla maddi qiymətli əşyaların balans dəyərindən\n(maya dəyərindən) hesablanır. Digər hallarda ziyanın məbləği ziyan vurulan vaxtda mövcud olan bazar qiymətləri\nilə hesablanır.\n3. İşəgötürənə vurulan mənəvi ziyanın pul hesabı ilə məbləği onun ərizəsi əsasında bu Məcəllənin 290-cı\nmaddəsinin üçüncü hissəsində nəzərdə tutulmuş prinsiplə məhkəmə tərəfindən müəyyən edilir."
  },
  {
    "index": 210,
    "chapter_heading": "Otuz ikinci fəsil",
    "chapter_title": "İşçinin işəgötürənə vurduğu ziyana görə maddi məsuliyyəti və onun həlli qaydaları",
    "article_heading": "Maddə 203.",
    "article_title": "Vurulan ziyanın müəyyən edilməsi üçün araşdırmaların aparılması",
    "article_body": "1. İşəgötürən ona vurulan ziyanın ödənilməsini təmin etmək qərarına gəlməmişdən əvvəl işçinin yazılı\nizahatını alır, onun əməlinin qanunauyğunluğunu, dəymiş ziyanla işçinin hərəkətləri (hərəkətsizliyi) arasındakı\nsəbəbli əlaqəni, habelə dəymiş ziyanın həqiqi miqdarını araşdırır.\n2. Araşdırmaların (yoxlamanın) gedişində işçinin yoxlama sənədləri ilə tanış olmaq, əlavə izahat vermək\n(etiraz etmək) hüququ vardır. İşəgötürən işçini yoxlamanın nəticələri ilə tanış etməlidir."
  },
  {
    "index": 211,
    "chapter_heading": "Otuz ikinci fəsil",
    "chapter_title": "İşçinin işəgötürənə vurduğu ziyana görə maddi məsuliyyəti və onun həlli qaydaları",
    "article_heading": "Maddə 204.",
    "article_title": "Vurulan ziyanın məbləğinin işçi tərəfindən könüllü ödənilməsi",
    "article_body": "1. İşəgötürənə ziyan vurmaqda təqsirkar olan işçi həmin ziyanı könüllü surətdə tam və ya qismən ödəyə bilər.\n2. Vurulan ziyanın könüllü surətdə ödənilməsi yalnız bu Məcəllə ilə müəyyən edilmiş həddə həyata keçirilir.\n3. İşəgötürən işçinin razılığı ilə vurulan ziyanı ödəmək üçün möhlət verə bilər.\n4. Ziyanın məbləği əvəzinə işçi işəgötürəninin razılığı ilə korlanmış, itirilmiş əmlakın əvəzinə eynilə\nbaşqasını verə bilər, habelə şəxsən özü yaxud öz vəsaiti ilə onu təmir edə bilər."
  },
  {
    "index": 212,
    "chapter_heading": "Otuz ikinci fəsil",
    "chapter_title": "İşçinin işəgötürənə vurduğu ziyana görə maddi məsuliyyəti və onun həlli qaydaları",
    "article_heading": "Maddə 205.",
    "article_title": "İşəgötürənə vurulan ziyanın məbləğinin işçidən tutulması qaydası",
    "article_body": "1. İşəgötürənə vurduğu ziyanın məbləği işçinin orta əmək haqqından çox deyildirsə, onun tutulması\nişəgötürənin əmri (sərəncamı, qərarı) ilə həyata keçirilir.\n2. Əgər ziyan işçi tərəfindən tam maddi məsuliyyət daşıdığı hallarda vurulmuşdursa, onun məbləği isə işçinin\norta aylıq əmək haqqından çoxdursa və işçi onu könüllü olaraq ödəməkdən imtina edirsə, onda işəgötürənin\nmüraciəti əsasında həmin ziyan məhkəmə qaydasında ödənilə bilər.\n3. İşçi ziyanın ödənilməsi barədə işəgötürənin əmri (sərəncamı, qərarı) ilə razı olmadıqda o, ərizə ilə\nişəgötürənə və müəyyən edilmiş qaydada məhkəməyə müraciət edə bilər."
  },
  {
    "index": 213,
    "chapter_heading": "Otuz ikinci fəsil",
    "chapter_title": "İşçinin işəgötürənə vurduğu ziyana görə maddi məsuliyyəti və onun həlli qaydaları",
    "article_heading": "Maddə 206.",
    "article_title": "Vurulan ziyanın ödənilməsi üçün hakimin prosessual tədbirləri",
    "article_body": "1. Məhkəmə təqsirlilik dərəcəsini, konkret şəraiti, işçinin maddi vəziyyətini və iş üzrə əhəmiyyət kəsb edən\ndigər halları nəzərə alaraq müəyyən olunmuş ziyanın məbləğini azalda və ya ziyanın məbləğinin azaldılması barədə\ntərəflərin barışıq sazişini təsdiq edə bilər.\n2. Əgər tərəflərdən birinə ziyanın vurulması ilə istər işçinin, istərsə də işəgötürənin hərəkət və ya\nhərəkətsizliyi nəticəsində cinayət tərkibi yaranmışdırsa, onda məhkəmə cinayət işi başlayaraq qanunvericiliklə\nmüəyyən olunmuş qaydada istintaqın aparılmasının və ziyanın ödənilməsinin təmin olunması üçün müvafiq prosessual\ntədbirlər görür.\n \nIX bölmə\n \nƏməyin mühafizəsi"
  },
  {
    "index": 214,
    "chapter_heading": "Otuz üçüncü fəsil",
    "chapter_title": "Əməyin mühafizəsi normaları, qaydaları və prinsipləri",
    "article_heading": "Maddə 207.",
    "article_title": "Əməyin mühafizəsi normalarını və qaydalarını müəyyən edən qanunvericilik",
    "article_body": "1. İşçilərin təhlükəsiz və sağlam şəraitdə işləmək hüququ vardır.\n2. Əməyin mühafizəsi normaları və qaydaları bu Məcəllə ilə, səlahiyyətləri çərçivəsində müvafiq icra\nhakimiyyəti orqanlarının qəbul etdiyi normativ hüquqi aktlarla, habelə Azərbaycan Respublikasının qoşulduğu və\nya tərəfdar çıxdığı beynəlxalq müqavilələrlə müəyyən edilir.\n3. Əməyin mühafizəsi üzrə normativ hüquqi aktların tələbləri, əməyin mühafizəsi normaları, standartları,\nqaydaları əmək münasibətlərinin tərəfləri və digər fiziki və hüquqi şəxslər üçün məcburidir."
  },
  {
    "index": 215,
    "chapter_heading": "Otuz üçüncü fəsil",
    "chapter_title": "Əməyin mühafizəsi normaları, qaydaları və prinsipləri",
    "article_heading": "Maddə 208.",
    "article_title": "Əməyin mühafizəsi normaları və qaydaları tətbiq edilən iş yerləri KMQ12",
    "article_body": "Bu Məcəllə ilə və digər normativ hüquqi aktlarla müəyyən edilmiş əməyin mühafizəsi normaları və qaydaları\nhökmən:\nişçilərin;\nistehsalat təcrübəsi keçən tələbə və şagirdlərin;\nmüəssisələrdə işə cəlb edilən hərbi qulluqçuların;\nməhkəmə hökmlərinin icrası yerlərində işləyən məhkumların;\ntəbii fəlakətin nəticələrinin aradan qaldırılmasına, habelə hərbi və fövqəladə vəziyyət rejimində işlərin\ngörülməsinə cəlb edilən şəxslərin çalışdıqları bütün iş yerlərində tətbiq edilməlidir."
  },
  {
    "index": 216,
    "chapter_heading": "Otuz üçüncü fəsil",
    "chapter_title": "Əməyin mühafizəsi normaları, qaydaları və prinsipləri",
    "article_heading": "Maddə 209.",
    "article_title": "Əməyin mühafizəsinin əsas prinsipləri",
    "article_body": "Dövlət hakimiyyəti orqanları, mülkiyyətçilər, işəgötürənlər və işçilər tərəfindən əməyin mühafizəsinin təmin\nolunması əsasən aşağıdakı prinsiplərlə həyata keçirilir:\ndövlət hakimiyyəti orqanlarının, mülkiyyətçilərin, işəgötürənlərin və işçilərin əmək şəraitinin və əməyin\nmühafizəsinin yaxşılaşdırılmasına, istehsal qəzalarının, xəsarətlərinin, zədələrinin və peşə xəstəliklərinin\nqarşısının alınmasına yönəldilmiş fəaliyyət birliyi;\nişçinin həyatının və sağlamlığının müəssisənin istehsal fəaliyyətinin nəticələrindən üstün tutulması;\nəməyin mühafizəsi sahəsində fəaliyyətin iqtisadi və sosial siyasətin digər istiqamətləri ilə, habelə ətraf\nmühitin mühafizəsi sahəsində fəaliyyətlə əlaqələndirilməsi;\nmülkiyyət və təşkilati-hüquqi formasından asılı olmayaraq bütün müəssisələr üçün əməyin mühafizəsi sahəsində\nvahid tələblərin müəyyən edilməsi;\nəməyin mühafizəsi tələblərinin bütün müəssisələrdə yerinə yetirilməsinə müstəqil və səmərəli nəzarətin\nhəyata keçirilməsi;\nəməyin mühafizəsi sahəsində ümumbəşəri elmi-texniki tərəqqidən, qabaqcıl təcrübədən geniş istifadə edən,\nhabelə təhlükəsiz texnikasının və texnologiyanın səmərəli mühafizə vasitələrini hazırlayan və tətbiq edən\nişəgötürənlərin müvafiq qaydada və vəsaitlərlə həvəsləndirilməsi;\nmüəssisələrdə əməyin yüksək mühafizəsi şəraiti yaradılmasına yönəldilmiş vergi siyasətinin aparılması;\nəməyin mühafizəsinin maliyyələşdirilməsində dövlətin iştirakı;\nəməyin mühafizəsi normalarının müntəzəm olaraq təkmilləşdirilməsi;\nişçilərin xüsusi geyim və ayaqqabı, digər fərdi mühafizə vasitələri ilə, müalicə-profilaktik yeməklə və\ndigər vasitələrlə pulsuz təmin edilməsi;\ntəhsil və əlavə təhsil müəssisələrində əməyin mühafizəsi üzrə mütəxəssislərin hazırlanması və əlavə təhsili;  \n[248]\nistehsalatda baş vermiş hər bir bədbəxt hadisənin hökmən araşdırılması, uçota alınması, təhlil edilməsi və\nbunun əsasında istehsalat xəsarətlərinin, zədələrinin və peşə xəstəliklərinin vəziyyəti barədə işçilərə dürüst\nməlumatların verilməsi; [249]\nistehsalatda bədbəxt hadisələrdən zərər çəkmiş və ya peşə xəstəliklərinə tutulmuş işçilərin mənafelərinin\nsosial, maddi və mənəvi müdafiəsi;\nhəmkarlar ittifaqlarının, müəssisələrin və ayrı-ayrı fiziki, hüquqi şəxslərin əməyin mühafizəsini təmin\netməyə yönəldilmiş fəaliyyətinə hərtərəfli yardım olunması;\nəməyin mühafizəsi sahəsində beynəlxalq əməkdaşlıq münasibətlərinin genişləndirilməsi."
  },
  {
    "index": 217,
    "chapter_heading": "Otuz üçüncü fəsil",
    "chapter_title": "Əməyin mühafizəsi normaları, qaydaları və prinsipləri",
    "article_heading": "Maddə 210.",
    "article_title": "Əməyin mühafizəsi məsələlərinin həllində ictimai birliklərin iştirakı",
    "article_body": "İşəgötürənlər, işçilər, habelə ayrı-ayrı fiziki şəxslər əməyin mühafizəsi problemlərini həll etmək üçün\nbirləşərək ictimai birliklər haqqında qanunvericiliyə müvafiq olaraq fəaliyyət göstərən ictimai birliklər yarada\nbilərlər. Dövlət hakimiyyəti orqanları, habelə işəgötürənlər bu ictimai birliklərə hərtərəfli kömək göstərməli\nvə əməyin mühafizəsinin təmin edilməsi barədə normativ hüquqi aktları qəbul edərkən onların təkliflərini və\ntövsiyələrini nəzərə almalıdır."
  },
  {
    "index": 218,
    "chapter_heading": "Otuz dördüncü fəsil",
    "chapter_title": "Əməyin mühafizəsinin hüquqi, təşkilati-texniki və maliyyə təminatı",
    "article_heading": "Maddə 211.",
    "article_title": "Əməyin mühafizəsinin normativ hüquqi tənzimlənməsi",
    "article_body": "1. Əməyin mühafizəsi qaydalarının hər yerdə eyni cür yerinə yetirilməsini, bu Məcəllə ilə müəyyən edilmiş\nhallarda əmək şəraitinin xüsusiyyətlərinin, əlavə məzuniyyət hüququnun və digər normaların tətbiqini təmin etmək\nməqsədi ilə müvafiq icra hakimiyyəti orqanı:\nişçilərə pulsuz müalicə-profilaktik yeməklərin, süd və ona bərabər tutulan məhsulların verilməsi üçün zərərli, ağır və yeraltı əmək şəraitli\nistehsalatların, peşə və vəzifələrin;\n[250]\nişlərin yerin altında görülən yeraltı istehsalatların, şaxtaların, tunellərin, qurğuların və digər iş\nyerlərinin;\nyaşı 18-dən az olan işçilərin əməyinin tətbiqi qadağan olunan əmək şəraiti zərərli və a ğır olan istehsalatların, peşələrin (vəzifələrin), habelə\nyeraltı işlərin;\n[251]\nhamilə və ya bir yaşına çatmamış uşağı olan qadınların əməyinin tətbiqi qadağan olunan əmək şəraiti zərərli və ağır olan istehsalatların,\npeşələrin (vəzifələrin), habelə yeraltı işlərin; [252]\nhamilə və ya bir yaşına çatmamış uşağı olan qadınların iş yerlərində təmasda olması qadağan olunan zərərli istehsalat amillərinin;\nəmtəələrin istehsalı, işlərin (xidmətlərin) görülməsi zamanı istifadəsi qadağan olunan kimyəvi, radioaktiv\nvə digər yüksək təhlükə mənbəli maddələrin;\nişçinin peşə xəstəliyinə tutulmağı ehtimalı yüksək olan iş yerlərinin;\nyoluxucu xəstəliklərin baş verməsinin yüksək riski ilə əlaqədar və profilaktik peyvəndlərin məcburi aparılması tələb olunan işlərin respublika\nüzrə vahid, əhatəli siyahılarını və onların tətbiqi qaydalarını təsdiq edir. \n[253]\n2. Bu maddənin birinci hissəsində sadalanan siyahılar kütləvi tirajlarla nəşr etdirilməli və iqtisadiyyatın\nbütün \nsahələri \nüzrə \nişəgötürənlərin, \nhəmkarlar \nittifaqları \ntəşkilatlarının \nistifadəsinə \nverilməlidir.\nİşəgötürənlər bütün imkanları və məqbul üsulları ilə işçilərin həmin siyahılarla istənilən vaxt tanış olması və\nistifadəsi üçün zəruri tədbirlər görməyə borcludurlar."
  },
  {
    "index": 219,
    "chapter_heading": "Otuz dördüncü fəsil",
    "chapter_title": "Əməyin mühafizəsinin hüquqi, təşkilati-texniki və maliyyə təminatı",
    "article_heading": "Maddə 212.",
    "article_title": "Əməyin mühafizəsinin dövlət tərəfindən tənzimlənməsi",
    "article_body": "1. Əməyin mühafizəsinə dair vahid dövlət siyasəti müvafiq icra hakimiyyəti orqanları tərəfindən həyata\nkeçirilir.\n2. Müvafiq icra hakimiyyəti orqanı:\nəməyin mühafizəsi sahəsində vahid dövlət siyasətini hazırlayır və həyata keçirir, əmək şəraitini\nyaxşılaşdırmaq \nvə \nəməyin \nmühafizəsini \ntəmin \netmək \nsahəsində \nmüvafiq \nicra \nhakimiyyəti \norqanlarının,\nişəgötürənlərin vəzifələrini müəyyənləşdirir, sağlam və təhlükəsiz əmək şəraitini təmin etmək sahəsində onların\nfəaliyyətini əlaqələndirir və ona nəzarət edir;\nhəmkarlar ittifaqları və işəgötürənlərin nümayəndəli orqanları ilə məsləhətləşməklə əmək şəraitinin və\nəməyin mühafizəsinin yaxşılaşdırılmasına dair proqramları təsdiq edir, onların yerinə yetirilməsini təşkil və\ntəmin edir;\nəməyin mühafizəsi vasitələrinin istehsalı barəsində müəssisələrə dövlət sifarişini müəyyən edir, bu\nvasitələrin hazırlanması və istehsalı üzrə müəssisələr yaradılmasına dair qərarlar qəbul edir;\nəməyin mühafizəsi sahəsində elmi tədqiqat işini təşkil edir və əlaqələndirir, müəyyən edilmiş qaydada təsdiq\nolunmuş milli proqramları həyata keçirir, bu işlərin maliyyələşdirilməsi qaydasını və şərtlərini müəyyən edir;\nəməyin mühafizəsi üzrə mütəxəssislərin hazırlanmasını təşkil edir;\nəməyin mühafizəsi üzrə respublikada vahid dövlət statistika hesabatının aparılması qaydasını müəyyən edir."
  },
  {
    "index": 220,
    "chapter_heading": "Otuz dördüncü fəsil",
    "chapter_title": "Əməyin mühafizəsinin hüquqi, təşkilati-texniki və maliyyə təminatı",
    "article_heading": "Maddə 213.",
    "article_title": "Əməyin mühafizəsi sahəsində icra hakimiyyəti orqanlarının səlahiyyətləri",
    "article_body": "Müvafiq icra hakimiyyəti orqanları, habelə dövlət konsernləri, şirkətləri, assosiasiyaları və müəssisələrin\nbirlikləri öz səlahiyyətləri daxilində:\nhəmkarlar ittifaqları təşkilatlarının, işəgötürənlərin nümayəndəli orqanlarının iştirakı ilə əməyin\nmühafizəsi sahəsində dövlət siyasətinin müvafiq iş yerlərində həyata keçirilməsinin əsas istiqamətlərini müəyyən\nedir və bu barədə nəzərdə tutulan tədbirləri həyata keçirirlər;\nəməyin mühafizəsi üzrə sahə standartlarını, normalarını, qaydalarını, normativ hüquqi aktlarını hazırlayır\nvə müəyyən olunmuş qaydada təsdiq edilməsini təmin edirlər;\nmüəssisələrin rəhbər işçilərinin, mütəxəssislərinin əməyin mühafizəsi normaları və qaydaları üzrə təlimini\nkeçirir və onların biliklərini yoxlayırlar;\ntabeliklərində olan müəssisələrdə əməyin mühafizəsi qayda və normalarının yerinə yetirilməsinə nəzarəti\nhəyata keçirirlər;\nzəruri hallarda müvafiq sahə üzrə əmək təhlükəsizliyini təmin edən cihazların, qurğuların və digər qoruyucu\nvasitələrin hazırlanmasını təşkil edirlər."
  },
  {
    "index": 221,
    "chapter_heading": "Otuz dördüncü fəsil",
    "chapter_title": "Əməyin mühafizəsinin hüquqi, təşkilati-texniki və maliyyə təminatı",
    "article_heading": "Maddə 214.",
    "article_title": "Əməyin mühafizəsi sahəsində bələdiyyə orqanlarının səlahiyyətləri",
    "article_body": "Bələdiyyə orqanları:\nəməyin mühafizəsi sahəsində dövlət siyasətinin tabeliklərində olan ərazidə həyata keçirilməsini təmin\nedirlər;\nəməyin mühafizəsi üzrə sahələrarası yerli əhəmiyyətli proqramlar hazırlayır və onların yerinə yetirilməsini\ntəmin edirlər;\nregional problemlərin həlli və əməyin mühafizəsinin təmin edilməsində mülkiyyətçilərə yardım göstərilməsi\nüçün onların pay iştirakı və digər vəsaiti hesabına əməyin mühafizəsi üçün qanunvericiliklə müəyyən edilmiş\nqaydada məqsədli fondlar yaradır və bu fondların vəsaitinin təyinatı üzrə xərclənməsini təmin edirlər."
  },
  {
    "index": 222,
    "chapter_heading": "Otuz dördüncü fəsil",
    "chapter_title": "Əməyin mühafizəsinin hüquqi, təşkilati-texniki və maliyyə təminatı",
    "article_heading": "Maddə 215.",
    "article_title": "Əməyin mühafizəsi sahəsində mülkiyyətçinin və işəgötürənlərin vəzifələri",
    "article_body": "Müəssisənin mülkiyyətçisi və işəgötürəni işçilərin iş yerlərində əməyin mühafizəsi normalarının və\nqaydalarının yerinə yetirilməsinə bilavasitə cavabdehdirlər və aşağıdakı tədbirlərin həyata keçirilməsini təmin\netməlidirlər:\nəməyin mühafizəsi üzrə standartların, normaların və qaydaların bütün tələblərinə əməl edilməsini;\nbinaların, qurğuların, texnoloji proseslərin və avadanlığın təhlükəsizliyinə riayət edilməsini;\nbilavasitə iş yerlərinin sağlam sanitariya-gigiyena şəraitinin və əməyin mühafizəsinin qüvvədə olan\nnormativlərə uyğunlaşdırılmasını;\nişçilərə lazımi sanitariya-məişət və müalicə-profilaktik xidmətinin təşkilini;\nəmək şəraiti zərərli, ağır olan və yeraltı işlərdə çalışan işçilərə pulsuz müalicəvi profilaktiki yeməklər,\nsüd və ona bərabər tutulan digər məhsulların verilməsini;\nnormal əmək və istirahət rejiminə riayət edilməsini;\nişçilərə müəyyən edilmiş müddətlərdə və tələb olunan çeşidlərdə pulsuz xüsusi geyim, xüsusi ayaqqabı və\ndigər fərdi mühafizə vasitələrinin verilməsini;\nişçilərin əməyin mühafizəsi normaları və qaydaları üzrə təhsilinin, təlimatlandırılmasının, biliklərinin\nyoxlanılmasının təşkil edilməsini və əməyin mühafizəsinin təbliğini;\nkollektiv müqaviləyə əməyin mühafizəsi üzrə qaydaları daxil etməyi və onlarda nəzərdə tutulmuş öhdəliklərin\nyerinə yetirilməsini;\nmüvafiq icra hakimiyyəti orqanının müəyyən etdiyi müddətdə və formada əməyin mühafizəsi, əmək şəraiti və\nonların qüvvədə olan normalara uyğunlaşdırılması üçün görülən tədbirlərin nəticələri haqqında statistik\nhesabatın verilməsini."
  },
  {
    "index": 223,
    "chapter_heading": "Otuz dördüncü fəsil",
    "chapter_title": "Əməyin mühafizəsinin hüquqi, təşkilati-texniki və maliyyə təminatı",
    "article_heading": "Maddə 216.",
    "article_title": "Əməyin mühafizəsi üzrə işçilərin vəzifələri",
    "article_body": "Əməyin mühafizəsi üzrə işçilərin vəzifələrinə aşağıdakılar daxildir:\nəməyin mühafizəsi üzrə müvafiq normativ aktlarda nəzərdə tutulmuş əməyin təhlükəsizliyi, gigiyenası və\nyanğına qarşı mühafizə tələblərini öyrənmək, mənimsəmək və onlara əməl etmək;\nəmək funksiyasını özünü və başqa işçiləri təhlükəyə məruz qoymayacağı təqdirdə icra etmək, şəxsi buraxılışı\nolmadan qurğularda, dəzgahlarda, partlayış və həyat üçün təhlükəli digər mənbələrdə iş görməmək;\nverilmiş xüsusi geyimdə və ayaqqabıda işləmək, texnoloji prosesdə, əməyin mühafizəsi üzrə normalarda,\nqaydalarda və təlimatlarda nəzərdə tutulmuş fərdi və kollektiv mühafizə vasitələrindən istifadə etmək;\nəməyin mühafizəsi qaydalarının bütün pozuntuları haqqında, həmçinin baş vermiş qəzalar və bədbəxt hadisələr\nhaqqında işəgötürənin nümayəndələrinə dərhal məlumat vermək;\nmüntəzəm olaraq əməyin mühafizəsi normaları və qaydaları barədə biliklərini artırmaq;\nəməyin mühafizəsi məsələləri ilə əlaqədar işəgötürənin, iş yeri üzrə rəhbərinin, mütəxəssislərin\ntapşırıqlarına, məsləhətlərinə, tövsiyələrinə əməl etmək."
  },
  {
    "index": 224,
    "chapter_heading": "Otuz dördüncü fəsil",
    "chapter_title": "Əməyin mühafizəsinin hüquqi, təşkilati-texniki və maliyyə təminatı",
    "article_heading": "Maddə 217.",
    "article_title": "İstehsalatda baş verən bədbəxt hadisələrin araşdırılması və uçota alınması qaydaları [254]",
    "article_body": "1. İşəgötürən istehsalatda baş verən bədbəxt hadisələrin ağırlıq dərəcəsindən asılı olmayaraq hadisənin\naraşdırılması üçün dərhal həmin hadisə baş verən günü əmək qanunvericiliyinə əməl olunmasına dövlət nəzarəti həyata\nkeçirən orqana məlumat verməyə borcludur. [255]\n2. Əmək qanunvericiliyinə əməl olunmasına dövlət nəzarətini həyata keçirən orqan daxil olmuş məlumat\nəsasında bədbəxt hadisənin istehsalatla bağlılığının araşdırılması və onun təhqiqatının aparılması məqsədi ilə qanunvericiliklə müəyyən\nedilmiş qaydada komissiya yaradır və baş vermiş bədbəxt hadisənin təhqiqatının aparılmasını təşkil edir .\n[256]\n3. Bədbəxt hadisənin araşdırılması başa çatdıqdan sonra işəgötürən tərəfindən bir gündən gec olmayaraq\nqanunvericiliklə müəyyən edilmiş qaydada müvafiq akt tərtib edilməli və onun bir nüsxəsi mütləq zərərçəkən\nişçiyə təqdim olunmalıdır. [257]\n4. Bədbəxt hadisənin baş vermə faktını gizlədən, aparılan araşdırılma barədə müvafiq akt tərtib etməkdən boyun\nqaçıran işəgötürən, onun səlahiyyətli vəzifəli şəxsi qanunvericilikdə nəzərdə tutulan qaydada məsuliyyət\ndaşıyır. [258]\n5. Bədbəxt hadisələrin araşdırılmasının, uçotunun aparılması bu maddədə nəzərdə tutulmuş qaydalar əsasında\nmüvafiq icra hakimiyyəti orqanı tərəfindən təsdiq edilmiş normativ hüquqi aktla tənzimlənir. [259]"
  },
  {
    "index": 225,
    "chapter_heading": "Otuz dördüncü fəsil",
    "chapter_title": "Əməyin mühafizəsinin hüquqi, təşkilati-texniki və maliyyə təminatı",
    "article_heading": "Maddə 218.",
    "article_title": "Müvafiq obyektlərin layihələşdirilməsi, tikintisi və istismarı zamanı əməyin mühafizəsi tələblərinin təmin edilməsi",
    "article_body": "1. Qüvvədə olan əməyin mühafizəsi standartlarının, qaydalarının və normalarının, təhlükəsizlik texnikasının\ntələblərinə uyğun gəlməyən istehsalat binalarının və qurğularının layihələşdirilməsinə, tikintisinə və yenidən\nqurulmasına, istehsal vasitələrinin hazırlanmasına və buraxılmasına, texnologiyaların tətbiqinə yol verilmir.\n2. Müəssisələrin və istehsal vasitələrinin layihələri dövlət ekspertizasından keçirilməli, istehsal\nvasitələrinin sınaq nümunələri isə əməyin mühafizəsi və təhlükəsizlik texnikası normalarının tələblərinə\nuyğunluğunun yoxlanması üçün dövlət sınaqlarından çıxarılmalıdır.\n3. Müvafiq icra hakimiyyəti orqanlarının tələbləri ilə sifarişçi və ya icraçı layihənin (nümunənin) əməyin\nmühafizəsi və təhlükəsizlik texnikası normalarının tələblərinə uyğunluğunu müəyyən etmək məqsədi ilə müvafiq\ntəşkilatları və mütəxəssisləri cəlb etməklə öz hesabına müstəqil ekspertiza keçirilməsini təşkil etməlidirlər.\n4. İnsanın sağlamlığına təsirini müəyyənləşdirmək məqsədi ilə texnoloji, yanğın-texniki, sanitariya-\ngigiyena, tibbi-bioloji ekspertizadan və digər nəzarət növlərindən keçirilməmiş zərərli maddələrin, xammalın,\nmaterialların tətbiqi qadağandır.\n5. Hər hansı yeni və ya yenidən qurulmuş müəssisənin, obyektin, istehsal vasitəsinin müəyyən edilmiş qaydada\nəmək qanunvericiliyinə əməl olunmasına dövlət nəzarətini həyata keçirən orqan tərəfindən verilən sertifikat-\npasportu olmadan istismara buraxılması qadağandır.\n6. Yeni tikilmiş və ya yenidən qurulmuş istehsal, sosial-məişət və iaşə təyinatlı obyektlərin əmək\nqanunvericiliyinə əməl olunmasına dövlət nəzarətini həyata keçirən orqanın razılığı olmadan istismara verilməsi\nqadağandır.\n7. Əməyin təhlükəsizliyi tələblərinə uyğun gəlməyən və işçilərin sağlamlığı, yaxud həyatı üçün təhlükə\ntörədən müəssisələrin işi və ya istehsal vasitələrinin istismarı, onlar əməyin təhlükəsizliyi tələblərinə\nuyğunlaşdırılanadək qanunvericiliklə müəyyən edilmiş qaydada əmək qanunvericiliyinə əməl olunmasına dövlət\nnəzarətini həyata keçirən orqan tərəfindən dayandırılmalıdır. Belə hallarda işçilərin əmək haqqı bu Məcəllənin\n169-cu maddəsi ilə müəyyən edilmiş qaydada ödənilir."
  },
  {
    "index": 226,
    "chapter_heading": "Otuz dördüncü fəsil",
    "chapter_title": "Əməyin mühafizəsinin hüquqi, təşkilati-texniki və maliyyə təminatı",
    "article_heading": "Maddə 219.",
    "article_title": "Əməyin mühafizəsi üzrə mütəxəssislərin hazırlanması və işçilərin təlimi",
    "article_body": "1. Dövlət müvafiq təhsil müəssisələrində ölkədə mövcud istehsalat xüsusiyyətlərini nəzərə almaqla əməyin\nmühafizəsi üzrə mütəxəssislərin hazırlanmasını təmin edir. \n[260]\n2. İşəgötürənlər həmkarlar ittifaqları təşkilatlarının iştirakı ilə əməyin mühafizəsi üzrə işçilərin təlimi\nvə əlavə təhsili sistemini təşkil etməli və qanunvericiliyə müvafiq həyata keçirməlidirlər.  \n[261]\n3. İşəgötürənlər və müəssisələrin rəhbər işçiləri 3 ildə bir dəfədən az olmayaraq əməyin mühafizəsi üzrə\nvaxtaşırı ixtisasartırma kurslarında təlim keçməli və bu sahədə onların bilikləri yoxlanılmalıdır.\n4. \nİşçilərin \ntəliminin \nvə əlavə təhsilinin  \nbütün formalarında əməyin mühafizəsi üzrə təlim nəzərdə\ntutulmalıdır. İşəgötürən işə qəbul edilən və başqa işə keçirilən işçilərə əməyin mühafizəsi üzrə təlimatlar\nverməli, onlara təhlükəsiz iş üsullarından istifadə etməyin və bədbəxt hadisələrdən zərərçəkənlərə ilk tibbi\nyardım göstərilməsi qaydalarının öyrədilməsini təşkil etməlidir. \n[262]\n5. Zərərli, ağır istehsalatlardakı iş yerlərinə, peşələrə (vəzifələrə) və yüksək təhlükə mənbəyi olan maşın,\nmexanizmlərdə, avadanlıqlarda işləmək üçün işə götürülən işçilərin qabaqcadan əməyin mühafizəsi üzrə\ntəlimatlandırılması \nkeçirilmədən \nəmək \nfunksiyasının \nicrasına \nbaşlamasına \nyol \nverilmir. \nİşəgötürən \nbu\ntəlimatlandırmaların xüsusi jurnallarda qeydiyyatını və onların uçotunu aparmağa borcludur."
  },
  {
    "index": 227,
    "chapter_heading": "Otuz dördüncü fəsil",
    "chapter_title": "Əməyin mühafizəsinin hüquqi, təşkilati-texniki və maliyyə təminatı",
    "article_heading": "Maddə 220.",
    "article_title": "Əməyin mühafizəsi tədbirlərinin maliyyələşdirilməsi",
    "article_body": "1. Məqsəd və təyinatından asılı olaraq əməyin mühafizəsi dövlət büdcəsindən və müəssisənin gəliri hesabına\nmaliyyələşdirilir.\n2. Dövlət büdcəsində və yerli büdcələrdə əməyin mühafizəsi üçün ayrıca sətirlə ayrılmış büdcə təxsisatından\nəməyin mühafizəsi üzrə elmi tədqiqat işlərinin maliyyələşdirilməsi, məqsədli dövlət və regional proqramlarının\nhazırlanması və yerinə yetirilməsi üçün istifadə olunur.\n3. İşəgötürən və ya müəssisənin mülkiyyətçisi hər il əmək şəraitindən və əməyin təhlükəsizliyi\nvəziyyətindən, zədələnmələrin və xəstələnmələrin səviyyəsindən asılı olaraq əməyin mühafizəsi üzrə tədbirlərin\nkeçirilməsi üçün lazımi maliyyə vəsaiti və material ayırır. Bu vəsaitlərin başqa məqsədlərə sərf edilməsi\nqadağandır.\n4. Əməyin mühafizəsi tədbirlərinin maliyyələşdirilməsi həcmi və mənbəyi kollektiv müqavilədə müəyyən edilir,\nhəm də illik xərclərin miqdarı işçilərin əməyinin ödənilməsinə xərclənən vəsaitin məbləğinin iki faizindən az\nolmamalıdır.\n5. ləğv edilmişdir\n[263]\n6. Əməyin mühafizəsi tədbirlərinin maliyyələşdirilməsi ilə bağlı işçilər heç bir xərc çəkmirlər.\n[264]"
  },
  {
    "index": 228,
    "chapter_heading": "Otuz dördüncü fəsil",
    "chapter_title": "Əməyin mühafizəsinin hüquqi, təşkilati-texniki və maliyyə təminatı",
    "article_heading": "Maddə 221.",
    "article_title": "Əməyin mühafizəsi fondu",
    "article_body": "1. Dövlət və müəssisələr səviyyəsində əməyin mühafizəsi fondu yaradıla bilər. Dövlət Əməyin Mühafizəsi Fondu\nmüvafiq icra hakimiyyəti tərəfindən təsis edilir. \n[265]\n2. Dövlət Əməyin Mühafizəsi Fondu:\ndövlət büdcəsindən ayırmalar;\n[266]\nmüəssisələrin mənfəətindən ayırmalar; \n[267]\nəməyin mühafizəsi normalarını və qaydalarını pozan inzibati qaydada cəzalanmış vəzifəli şəxslərin ödədikləri\ncərimələrin qanunvericiliklə müəyyən edilmiş hissəsi;\nmüəssisələrin, vətəndaşların könüllü ödəmələri və başqa ödəmələr hesabına təşkil edilir.\n3. Müəssisə üzrə fond işəgötürən tərəfindən əməyin mühafizəsi və texniki təhlükəsizlik tədbirlərinə ayırdığı\nvəsaitin hesabına yaradılır.\n4. Dövlət Əməyin Mühafizəsi Fondunun idarə olunması və onun vəsaitlərindən istifadə edilməsi müvafiq icra\nhakimiyyəti orqanı tərəfindən təsdiq edilmiş əsasnamədə nəzərdə tutulan qaydada həyata keçirilir.\n5. Müəssisədə əməyin mühafizəsi fondunun vəsaiti yalnız işçilərin əmək şəraitinin və təhlükəsizliyinin\nnormativ tələblərə çatdırılması və ya müəssisədə mövcud olan əməyin mühafizəsi səviyyəsinin yüksəldilməsi\ntədbirlərində istifadə edilə bilər."
  },
  {
    "index": 229,
    "chapter_heading": "Otuz dördüncü fəsil",
    "chapter_title": "Əməyin mühafizəsinin hüquqi, təşkilati-texniki və maliyyə təminatı",
    "article_heading": "Maddə 222.",
    "article_title": "Sağlam və təhlükəsiz əməyin mühafizəsi şəraitinin təmin edilməsi",
    "article_body": "1. İşəgötürən sağlam və təhlükəsiz əmək şəraitinə, təhlükəli və zərərli istehsalat amillərinə nəzarəti\ntəşkil edir və bu sahədə baş vermiş dəyişiklik barədə işçilərə müntəzəm olaraq və vaxtında məlumat verir.\n2. İşəgötürən əmək şəraitinin yaxşılaşdırılmasına, əməyin mühafizəsinin təmin edilməsinə və işçilərin\nsağlamlığının qorunmasına yönəldilmiş perspektiv və illik tədbirlər planı hazırlayır və həyata keçirir.\n3. İşəgötürənlə işçilər arasında sağlam və təhlükəsiz əməyin mühafizəsi şəraitinin təmin edilməsi üzrə\nqarşılıqlı öhdəliklər kollektiv müqavilədə, əmək müqaviləsində nəzərdə tutulur.\n4. Əmək şəraiti zərərli və təhlükəli olan istehsalatlarda, həmçinin xüsusi temperatur şəraitində aparılan və\nya çirklənmə ilə bağlı işlərdə çalışan işçilərə müəyyən edilmiş normalara müvafiq pulsuz xüsusi geyim, xüsusi\nayaqqabı və digər fərdi mühafizə vasitələri, yuyucu və dezinfeksiyaedici maddələr verilir.\n5. İşəgötürən həmkarlar ittifaqları təşkilatının iştirakı ilə vaxtaşırı iş yerlərinin əməyin mühafizəsi\nnormalarına və qaydalarına uyğunluğu üzrə attestasiya aparmalıdır. Attestasiyanın nəticələri barədə əmək\nkollektivinə məlumat verilir. İşəgötürən iş yerləri attestasiyasının nəticələrinə əsasən onları əməyin\nmühafizəsi üzrə qüvvədə olan normativ aktlara uyğunlaşdırmaq üçün lazımi tədbirlər görməlidir.\n6. İşəgötürən işçilərə verilmiş xüsusi geyimin və ayaqqabının, digər fərdi mühafizə vasitələrinin\nsaxlanılmasını, yuyulmasını, qurudulmasını, dezinfeksiyasını, deqazasiyasını, dezaktivizasiyasını və təmirini\ntəmin etməlidir.\n7. İşəgötürən qanunvericilikdə nəzərdə tutulmuş istehsalat sahələrini qazlı və duzlu su ilə təchiz\netməlidir.\n8. İşəgötürən ilin soyuq və isti vaxtlarında açıq havada, yaxud qızdırılmayan qapalı binalarda və isti\nsexlərdə çalışan işçilərin isinməsi və ya istirahəti üçün otaqlar hazırlamalıdır."
  },
  {
    "index": 230,
    "chapter_heading": "Otuz dördüncü fəsil",
    "chapter_title": "Əməyin mühafizəsinin hüquqi, təşkilati-texniki və maliyyə təminatı",
    "article_heading": "Maddə 223.",
    "article_title": "Əməyin mühafizəsi xidmətləri",
    "article_body": "1. Əməyin mühafizəsi işinin təşkili və əməyin mühafizəsi üzrə qanunvericiliyin tələblərinə əməl edilməsinə\nnəzarətin həyata keçirilməsi üçün iqtisadiyyatın bütün sahələrinin müəssisələrində işçilərin sayı əlli nəfərdən çox\nolduqda əməyin mühafizəsi xidmətləri yaradılmalıdır. \n[268]\n2. Əməyin mühafizəsi xidmətinin tərkibinə əmək qanunvericiliyini, əməyin mühafizəsi normalarını mükəmməl\nbilən mütəxəssislər daxil edilir. İşçilərinin sayı əlli nəfərdən çox olan müəssisələrdə əməyin mühafizəsi üzrə mühəndis vəzifəsi,\nişçilərinin sayı beş yüz nəfərdən artıq olduqda isə müəssisə rəhbərinin (baş mühəndisinin) əməyin mühafizəsi üzrə müavini vəzifəsi təsis edilir.\nMin nəfərdən çox işçinin çalışdığı müəssisələrdə sənaye-sanitariya laboratoriyası təşkil olunur, habelə əməyin\ngigiyenası üzrə həkim vəzifəsi təsis edilir. \n[269]\n3. Əməyin mühafizəsi xidmətinin mütəxəssisləri əməyin mühafizəsi qaydalarına və normalarına əməl olunmasına\nnəzarət etmək, aşkara çıxarılmış pozuntuların aradan qaldırılması barədə vəzifəli şəxslərə icrası məcburi olan\ngöstərişlər vermək, habelə əməyin mühafizəsi haqqında qanunvericiliyi pozan şəxslərin intizam məsuliyyətinə cəlb\nedilməsi barədə işəgötürənə təqdimatlar vermək hüququna malikdirlər.\n4. Əməyin mühafizəsi xidmətinin rəhbərləri və mütəxəssisləri öz vəzifələrinə aid olmayan işlərin yerinə\nyetirilməsinə cəlb edilə bilməzlər və vəzifə borclarını düzgün və keyfiyyətli yerinə yetirməməyə görə\nqanunvericiliklə müəyyən edilmiş qaydada məsuliyyət daşıyırlar. \n[270]\n5. İşəgötürən əməyin mühafizəsi xidmətini yalnız əmək qanunvericiliyinə əməl olunmasına dövlət nəzarətini\nhəyata keçirən orqanın razılığı ilə yenidən təşkil və ya ləğv edə bilər."
  },
  {
    "index": 231,
    "chapter_heading": "Otuz beşinci fəsil",
    "chapter_title": "İşçinin əməyin mühafizəsi hüququnun həyata keçirilməsi üçün təminatlar",
    "article_heading": "Maddə 224.",
    "article_title": "Əmək müqaviləsi bağlanarkən işçinin əməyin mühafizəsi hüququna təminatları",
    "article_body": "1. Əmək müqaviləsinin bağlanması şərtləri bu Məcəllə ilə müəyyən edilmiş əməyin mühafizəsi normalarının\ntələblərinə uyğun olmalıdır.\n2. Əmək müqaviləsində hökmən işəgötürən tərəfindən işçinin sağlam və təhlükəsiz əmək şəraitinə təminat\nverilməsi barədə öhdəliyi göstərilməlidir.\n3. İşçi peşə xəstəliyinə tutulmağa yüksək təhlükə mənbəyi olan işə qəbul edilərkən belə xəstəliyə tutulmağın\nehtimal olunan müddəti barədə işəgötürən onu hökmən xəbərdar etməlidir. Bu halda yalnız həmin müddətlə\nməhdudlaşan müddətli əmək müqaviləsi bağlanmalı və onun müddəti bitdikdən sonra işçiyə əvvəlki orta əmək haqqı\nsaxlanılmaq şərtilə başqa iş verməlidir.\n4. İşçilərin peşə xəstəliyinə tutulması ehtimalı olan istehsalatlar və iş yerləri bu Məcəllənin 211-ci\nmaddəsində göstərilmiş siyahıda nəzərdə tutulmalıdır."
  },
  {
    "index": 232,
    "chapter_heading": "Otuz beşinci fəsil",
    "chapter_title": "İşçinin əməyin mühafizəsi hüququnun həyata keçirilməsi üçün təminatlar",
    "article_heading": "Maddə 225.",
    "article_title": "İşçilərin istehsalatda bədbəxt hadisələr və peşə xəstəlikləri nəticəsində peşə əmək qabiliyyətinin itirilməsi hallarından icbari sığortası",
    "article_body": "1. İşəgötürən qanunvericiliklə müəyyən olunmuş qaydada hər bir işçinin istehsalatda bədbəxt hadisələr və peşə xəstəlikləri nəticəsində\npeşə əmək qabiliyyətinin itirilməsi hallarından icbari sığortalanmasını təmin etməlidir. Əmək müqaviləsində işçinin sığortalanması barədə\nmüvafiq məlumatların göstərilməsi mütləqdir.\n2. İstehsalatda bədbəxt hadisələr və peşə xəstəlikləri nəticəsində peşə əmək qabiliyyətinin itirilməsi hallarından icbari sığorta sahəsində\nmünasibətlər müvafiq qanunvericiliklə tənzimlənir. \n[271]"
  },
  {
    "index": 233,
    "chapter_heading": "Otuz beşinci fəsil",
    "chapter_title": "İşçinin əməyin mühafizəsi hüququnun həyata keçirilməsi üçün təminatlar",
    "article_heading": "Maddə 226.",
    "article_title": "İcbari tibbi müayinələr",
    "article_body": "1. Ağır, zərərli və təhlükəli istehsalatlarda işçilərlə əmək müqaviləsi bağlanılarkən onların hökmən ilkin\ntibbi müayinədən, sonralar isə vaxtaşırı icbari tibbi müayinələrdən keçməsi işəgötürənin hesabına təmin\nedilməlidir.\n2. İşçilər icbari tibbi müayinələrdən keçməkdən boyun qaçırdıqda və ya keçirilmiş müayinələrin nəticələrinə\nəsasən həkim komissiyalarının verdikləri tövsiyələri yerinə yetirmədikdə, işəgötürən bu Məcəllənin 62-ci\nmaddəsində nəzərdə tutulmuş qaydada onları işdən kənar edə, habelə müvafiq intizam məsuliyyətinə cəlb edə bilər."
  },
  {
    "index": 234,
    "chapter_heading": "Otuz beşinci fəsil",
    "chapter_title": "İşçinin əməyin mühafizəsi hüququnun həyata keçirilməsi üçün təminatlar",
    "article_heading": "Maddə 227.",
    "article_title": "Əməyin mühafizəsi şəraiti haqqında işçilərin məlumat almaq hüququ",
    "article_body": "İşçilər iş yerlərində əməyin mühafizəsi şəraiti, həmin şəraitə uyğun olaraq onlara müəyyən edilmiş\nnormalarla verilməli olan fərdi mühafizə vasitələri, güzəştlər və təminatlar haqqında məlumat tələb etmək\nhüququna malikdirlər. İşəgötürən bu tələbləri yerinə yetirməyə borcludur."
  },
  {
    "index": 235,
    "chapter_heading": "Otuz beşinci fəsil",
    "chapter_title": "İşçinin əməyin mühafizəsi hüququnun həyata keçirilməsi üçün təminatlar",
    "article_heading": "Maddə 228.",
    "article_title": "Qadınların  və  yaşı  18-dən  az  olan  işçilərin  əməyinin  mühafizəsinin  tənzimlənməsinin xüsusiyyətləri",
    "article_body": "Qadınların, yaşı 18-dən az olan işçilərin, habelə əmək şəraiti zərərli və ağır olan işçilərin əməyinin\nmühafizəsi sahəsində münasibətlərin xüsusiyyətləri bu Məcəllə və müvafiq normativ hüquqi aktlarla tənzimlənir."
  },
  {
    "index": 236,
    "chapter_heading": "Otuz beşinci fəsil",
    "chapter_title": "İşçinin əməyin mühafizəsi hüququnun həyata keçirilməsi üçün təminatlar",
    "article_heading": "Maddə 229.",
    "article_title": "Əməyin mühafizəsi qaydalarının tələblərinə uyğun olmayan fəaliyyətin qadağan edilməsi",
    "article_body": "Əməyin təhlükəsizliyi normalarının və qaydalarının tələblərinə və bu Məcəllə ilə müəyyən edilmiş əməyin\nmühafizəsi prinsiplərinə uyğun olmayan istər işəgötürənin, istərsə də başqa vəzifəli şəxslərin, habelə\nmüəssisələrin və onların struktur bölmələrinin, avadanlıq və qurğuların işi işçilərin sağlamlığı və ya həyatı\nüçün təhlükə törədərsə, müəyyən edilmiş qaydada səlahiyyətli nəzarət orqanları və ya onların vəzifəli şəxsləri\ntərəfindən aşkar edilmiş pozuntular aradan qaldırılanadək dayandırılmalıdır."
  },
  {
    "index": 237,
    "chapter_heading": "Otuz beşinci fəsil",
    "chapter_title": "İşçinin əməyin mühafizəsi hüququnun həyata keçirilməsi üçün təminatlar",
    "article_heading": "Maddə 230.",
    "article_title": "Təhlükəsiz əmək şəraitinin təmin edilməməsi ilə əlaqədar məcburi boşdayanmaya, yaxud işdən imtina etməyə görə işçilərin təminatları",
    "article_body": "1. İşçilərin təqsiri olmadan müəssisələrdə və ya bilavasitə iş yerlərində əməyin mühafizəsi qaydalarının\npozulması nəticəsində işin dayandırıldığı müddətdə onların iş yeri, vəzifəsi (peşəsi) və orta əmək haqqı\nsaxlanılır.\n2. İşəgötürən tərəfindən təhlükəsiz əmək şəraiti təmin edilmədikdə və bununla əlaqədar sağlamlığı və ya\nhəyatı üçün təhlükə olduqda, işçi əmək funksiyasının icrasından imtina və müəyyən olunmuş qaydada təkbaşına\ntətil elan edə bilər. Bu halda işçi hər hansı məsuliyyət daşımır və həmin əmək mübahisəsi müəyyən olunmuş\nqaydada həll edilir."
  },
  {
    "index": 238,
    "chapter_heading": "Otuz beşinci fəsil",
    "chapter_title": "İşçinin əməyin mühafizəsi hüququnun həyata keçirilməsi üçün təminatlar",
    "article_heading": "Maddə 231.",
    "article_title": "Daha yüngül işə keçirmə",
    "article_body": "Səhhətinə görə daha yüngül işdə işləməyə ehtiyacı olan işçiləri işəgötürən onların razılığı ilə tibbi rəyə\nuyğun olaraq daha yüngül müvafiq işə müvəqqəti və ya daimi keçirməyə borcludur."
  },
  {
    "index": 239,
    "chapter_heading": "Otuz beşinci fəsil",
    "chapter_title": "İşçinin əməyin mühafizəsi hüququnun həyata keçirilməsi üçün təminatlar",
    "article_heading": "Maddə 232.",
    "article_title": "İşçinin sağlamlığının mühafizəsi məqsədi ilə başqa yüngül işə keçirildiyi və əmək haqqının saxlandığı hallar",
    "article_body": "1. İşçi sağlamlığının mühafizəsinin təmin olunması məqsədi ilə səhhətinə mənfi təsir göstərməyən yüngül və\nəvvəlkinə nisbətən aşağı maaşlı işə keçirilə bilər. Bu halda işçilərin yüngül işə keçirildiyi gündən etibarən\nbir ay ərzində əvvəlki işi (vəzifəsi) üzrə orta əmək haqqı saxlanılır.\n2. Vərəm və digər xroniki ağır xəstəliyə tutulmuş və bu səbəbdən başqa az maaşlı işə müvəqqəti keçirilmiş\nişçilərə keçirildikləri bütün vaxt ərzində, lakin dörd aydan çox olmayaraq əvvəlki iş yerində aldığı əmək haqqı\nsaxlanılır.\n3. İş yerində bədbəxt hadisə nəticəsində əmək qabiliyyətini itirmiş və ya peşə xəstəliyinə tutulmuş və\nmüvafiq həkim məsləhət komissiyası və ya müvafiq icra hakimiyyəti orqanının müəyyən etdiyi orqanın (qurumun)  rəyi\nəsasında yüngül işə müvəqqəti keçirilmiş işçilərə əvvəlki əmək haqqı ilə yeni iş yerindəki əmək haqqı arasındakı\nfərq ödənilir. Bu fərq işçinin əmək qabiliyyəti bərpa olunanadək və ya əlillik, o cümlədən 18 yaşınadək sağlamlıq\nimkanlarının məhdudluğu müəyyən edildiyi vaxtadək ödənilməlidir.\n[272]"
  },
  {
    "index": 240,
    "chapter_heading": "Otuz beşinci fəsil",
    "chapter_title": "İşçinin əməyin mühafizəsi hüququnun həyata keçirilməsi üçün təminatlar",
    "article_heading": "Maddə 233.",
    "article_title": "Soyuq və isti havalar şəraitində fasilələr və işin dayandırılması",
    "article_body": "1. İşçilər aşağı temperatur və şiddətli külək şəraitində açıq havada, habelə ilin soyuq vaxtlarında\nqızdırılmayan qapalı binalarda işləyərkən onlara qızınmaq üçün fasilələr verilir və ya iş dayandırılır.\n2. İşçilər havanın temperaturu azı 41 dərəcə Selsidən çox olan isti və açıq şəraitli iş yerlərində və ya ilin\nsoyuq vaxtında, temperaturu müsbət 14 dərəcə Selsidən aşağı olan örtülü, lakin isidilməyən binalarda işləyərkən onlara bu maddə ilə\nmüəyyən olunmuş qaydada fasilələr verilir və iş dayandırılır. \n[273]\n3. İşçilərə fasilələr verilməsi və işin dayandırılması üçün əsas hesab edilən havanın temperaturu və küləyin\ngücü bu Məcəlləyə 2-ci əlavədə nəzərdə tutulmuşdur.\n4. Fasilələr iş vaxtına daxil edilir və bu fasilələr zamanı əmək haqqı işçilərin tarif maaşına görə ödənilir.\n5. İş dayandırıldıqda, boşdayanma vaxtının haqqı işçinin təqsiri üzündən baş verməyən boşdayanma kimi, tarif\nmaaşının üçdə iki hissəsindən az olmayaraq ödənilir."
  },
  {
    "index": 241,
    "chapter_heading": "Otuz beşinci fəsil",
    "chapter_title": "İşçinin əməyin mühafizəsi hüququnun həyata keçirilməsi üçün təminatlar",
    "article_heading": "Maddə 234.",
    "article_title": "Əməyin mühafizəsinin təmin edilməsi üçün iş dayandırıldıqda başqa işə keçirmə",
    "article_body": "Əməyin mühafizəsinin təmin edilməsi məqsədi ilə bu Məcəllənin 230 və 233-cü maddələrində nəzərdə tutulmuş\nhallarda iş dayandırıldıqda işçi başqa işə keçirilə bilər. Bu halda işçi azmaaşlı işə keçirilərsə, onun əvvəlki\nvəzifəsi (peşəsi) üzrə əmək haqqı saxlanılır."
  },
  {
    "index": 242,
    "chapter_heading": "Otuz altıncı fəsil",
    "chapter_title": "Əməyin mühafizəsi normalarına və qaydalarına əməl olunmasına nəzarət və işəgötürənlərin məsuliyyəti",
    "article_heading": "Maddə 235.",
    "article_title": "Əməyin mühafizəsi üzrə qaydalara və müvafiq normativ hüquqi aktlara əməl edilməsinə dövlət nəzarəti",
    "article_body": "1. Əməyin mühafizəsi normalarının, qaydalarının, habelə əməyin mühafizəsinə dair normativ hüquqi aktların\ntələblərinin yerinə yetirilməsinə əmək qanunvericiliyinə əməl olunmasına dövlət nəzarətini həyata keçirən orqan\nnəzarət edir.\n2. Əmək qanunvericiliyinə əməl olunmasına dövlət nəzarətini həyata keçirən orqanının qəbul etdiyi qərarlar\nhökmən icra olunmalıdır. Bu qərarlardan, qanunvericiliyə uyğun olaraq inzibati qaydada və (və ya)  məhkəməyə şikayət verilə\nbilər. \n[274]"
  },
  {
    "index": 243,
    "chapter_heading": "Otuz altıncı fəsil",
    "chapter_title": "Əməyin mühafizəsi normalarına və qaydalarına əməl olunmasına nəzarət və işəgötürənlərin məsuliyyəti",
    "article_heading": "Maddə 236.",
    "article_title": "Əməyin mühafizəsi üzrə qanunvericiliyə əməl edilməsinə ictimai nəzarət",
    "article_body": "1. Əməyin mühafizəsi üzrə qanunvericiliyə əməl edilməsinə ictimai nəzarəti əmək kollektivinin müvəkkil\netdiyi şəxslər və həmkarlar ittifaqları təşkilatlarının nümayəndələri həyata keçirirlər.\n2. Əməyin mühafizəsi üzrə əmək kollektivinin müvəkkil etdiyi şəxsin, həmkarlar ittifaqları təşkilatının\nnümayəndəsinin iş yerlərində əməyin mühafizəsi vəziyyətini maneəsiz yoxlamaq, aşkara çıxarılmış pozuntuların\naradan qaldırılmasını vəzifəli şəxslərdən tələb etmək, habelə təqsirkar şəxslərin məsuliyyətə cəlb edilməsi\nbarədə işəgötürən qarşısında məsələ qaldırmaq hüququ vardır.\n3. Əməyin mühafizəsi üzrə müvəkkilin öz vəzifələrini yerinə yetirməsi üçün işəgötürən ona hər həftə orta\nəmək haqqını ödəməklə iş vaxtında azı iki saat vaxt ayırır."
  },
  {
    "index": 244,
    "chapter_heading": "Otuz altıncı fəsil",
    "chapter_title": "Əməyin mühafizəsi normalarına və qaydalarına əməl olunmasına nəzarət və işəgötürənlərin məsuliyyəti",
    "article_heading": "Maddə 237.",
    "article_title": "Əməyin mühafizəsi qaydalarına əməl edilməsinə nəzarət sahəsində həmkarlar ittifaqlarının hüquqları",
    "article_body": "1. Həmkarlar ittifaqları «Həmkarlar ittifaqları haqqında» Azərbaycan Respublikası Qanununda nəzərdə tutulmuş\nhüquqları çərçivəsində əməyin mühafizəsi qaydalarına və müvafiq normativ hüquqi aktlara işəgötürən tərəfindən\nəməl edilməsinə nəzarətin həyata keçirilməsində iştirak edirlər.\n2. Həmkarlar ittifaqları əməyin mühafizəsi üzrə normativ aktların hazırlanmasında və müəyyən edilmiş qaydada\nrazılaşdırılmasında iştirak edirlər, onlarla razılaşdırılmamış aktların qüvvəyə minməsinə qarşı müvafiq dövlət\norqanları vasitəsilə etiraz etmək hüququna malikdirlər.\n3. Həmkarlar ittifaqlarının nümayəndələri istehsal obyektlərinin və vasitələrinin sınağı və istismara qəbulu\nüzrə \ndövlət \nkomissiyalarının \nişində, \nistehsalatda \nbədbəxt \nhadisələrin araşdırılmasında, əməyin mühafizəsi\nvəziyyətini, onun yaxşılaşdırılması üçün kollektiv müqavilələrdə nəzərdə tutulmuş tədbirlərin yerinə yetirilməsi\nüzrə yoxlamalarında iştirak edirlər. Vəzifəli şəxslər əməyin mühafizəsi tələblərini pozduqda, istehsalatda baş\nvermiş bədbəxt hadisələri gizlədikdə həmkarlar ittifaqlarının təqsirkar şəxslərin məsuliyyətə cəlb edilməsi üçün\ndövlət orqanları qarşısında məsələ qaldırmaq hüququ var. [275]\n4. İşçilərin sağlamlığı və həyatı üçün bilavasitə təhlükə yarandıqda həmkarlar ittifaqlarının hüququ var ki,\nəməyin mühafizəsi üzrə konstruksiya çatışmazlıqları olan maşınların, mexanizmlərin və digər məhsul növlərinin\nistehsalını, insanların sağlamlığına zərərli təsir göstərən materialların, texniki və texnoloji vasitələrin\ntətbiqini, habelə əməyin mühafizəsi haqqında qanunvericiliyə zidd olan işləri və işəgötürən tərəfindən qəbul\nedilmiş qərarların fəaliyyətinin dayandırılması barədə əmək qanunvericiliyinə əməl olunmasına dövlət nəzarətini\nhəyata keçirən orqan qarşısında məsələ qaldırsın.\n5. Həmkarlar ittifaqları bu Məcəllə ilə, habelə digər normativ hüquqi aktlarla müəyyən olunmuş əməyin\nmühafizəsi normalarına və qaydalarına nəzarəti onların nəzdində fəaliyyət göstərən müvafiq əmək müfəttişliyi\nvasitəsilə həyata keçirir. Bu müfəttişliyin hüquqları və vəzifələri Azərbaycan Respublikasının qanunvericiliyi\nilə tənzimlənir."
  },
  {
    "index": 245,
    "chapter_heading": "Otuz altıncı fəsil",
    "chapter_title": "Əməyin mühafizəsi normalarına və qaydalarına əməl olunmasına nəzarət və işəgötürənlərin məsuliyyəti",
    "article_heading": "Maddə 238.",
    "article_title": "Sağlam və təhlükəsiz əməyin mühafizəsi şəraitinin təmin edilməsinə görə işəgötürənlərin məsuliyyəti",
    "article_body": "İşçilərin iş yerlərində sağlam və təhlükəsiz əməyin mühafizəsi şəraiti təmin edilmədikdə və kollektiv\nmüqavilələrdə nəzərdə tutulan tədbirlər yerinə yetirilmədikdə qanunvericilikdə nəzərdə tutulmuş hallarda və\nqaydada işəgötürən inzibati və cinayət məsuliyyətinə cəlb edilir."
  },
  {
    "index": 246,
    "chapter_heading": "Otuz altıncı fəsil",
    "chapter_title": "Əməyin mühafizəsi normalarına və qaydalarına əməl olunmasına nəzarət və işəgötürənlərin məsuliyyəti",
    "article_heading": "Maddə 239.",
    "article_title": "Əməyin mühafizəsi normalarının pozulması nəticəsində işçinin səhhətinə vurulan zərərə görə, yaxud onun həlak olması ilə əlaqədar maddi məsuliyyət [276]",
    "article_body": "1. İstehsalatda baş vermiş bədbəxt hadisədə və ya peşə xəstəliyində təqsirli (tam və ya qismən) olan\nişəgötürən həm işçiyə xəsarət yetirilməsi və ya sağlamlığının başqa şəkildə korlanması nəticəsində dəymiş\nzərərin, həm müalicə olunması üçün çəkdiyi, həm də ona müavinətlər verilməsi ilə əlaqədar çəkilən xərclərin eləcə\ndə Azərbaycan Respublikasının Mülki Məcəlləsi ilə müəyyən edilmiş digər əlavə xərclərin əvəzini bütövlükdə ödəməlidir. \n[277]\n2. İşəgötürənin təqsiri üzündən baş vermiş istehsalat qəzası və yaxud peşə xəstəliyi nəticəsində sağlamlığı\npozulmuş işçilərə, habelə bu səbəbdən həlak olmuş işçilərin ailə üzvlərinə və himayəsində olan digər şəxslərə\nqanunvericiliklə müəyyən edilmiş qaydada dəymiş zərərə görə müvafiq ödənclər ödənilməlidir.\n3. İstehsalat qəzası və yaxud peşə xəstəliyi nəticəsində sağlamlığı pozulmuş işçiyə və ya bu səbəbdən həlak\nolmuş işçinin ailə üzvlərinə ödənclərin verilməsi qaydaları, şərtləri və məbləği müvafiq icra hakimiyyəti orqanı\ntərəfindən təsdiq olunmuş qaydalarla müəyyən edilir.\n4. İstehsalat qəzaları və yaxud peşə xəstəliyi nəticəsində zərərçəkən şəxslərin zərərə görə verilən\nödənclərinin məbləğləri qanunvericiliklə müəyyən edilmiş qaydada əmsallaşdırılmalıdır.\n5 . Bu maddə ilə nəzərdə tutulmuş ödənclərin verilməsi qanunvericiliklə müəyyən edilmiş qaydada işəgötürən tərəfindən istehsalatda\nbədbəxt hadisələr və peşə xəstəlikləri nəticəsində peşə əmək qabiliyyətinin itirilməsi hallarından icbari sığorta olunan işçilərə şamil olunmur.\n[278]\n \nX bölmə\n \nQadınların, yaşı 18-dən az olan işçilərin və aqrar sahədə əmək münasibətlərinin tənzimlənməsi xüsusiyyətləri"
  },
  {
    "index": 247,
    "chapter_heading": "Otuz yeddinci fəsil",
    "chapter_title": "Qadınların əmək hüququ və onun həyata keçirilməsində təminatları",
    "article_heading": "Maddə 240.",
    "article_title": "Hamilə və 3 yaşına çatmamış uşağı olan qadınlarla əmək müqaviləsi  bağlanmasının xüsusiyyətləri",
    "article_body": "1. Hamilə və ya 3 yaşına çatmamış uşağın olması səbəbinə görə qadınla əmək müqaviləsinin bağlanmasından\nimtina etmək yolverilməzdir. Bu qayda işəgötürənin müvafiq işi (vəzifəsi) olmadığı, habelə bu Məcəllənin 211-ci\nmaddəsinin 1-ci hissəsinin beşinci və altıncı abzaslarında nəzərdə tutulan iş yerlərinə (işlərə) işə götürməkdən imtina olunan hallara\nşamil olunmur. [279]\n2. İşəgötürən hamilə və ya 3 yaşına çatmamış uşağı olan qadınla bu səbəblərə görə əmək müqaviləsi\nbağlamaqdan imtina etdikdə, qadın imtinanın səbəbi barədə işəgötürəndən yazılı cavab verilməsini tələb etmək\nhüququna malikdir. Əmək müqaviləsi bağlamaqdan imtina edilməsinin səbəblərinə görə qadın hüququnun müdafiə\nolunması üçün məhkəməyə müraciət edə bilər."
  },
  {
    "index": 248,
    "chapter_heading": "Otuz yeddinci fəsil",
    "chapter_title": "Qadınların əmək hüququ və onun həyata keçirilməsində təminatları",
    "article_heading": "Maddə 241.",
    "article_title": "Qadın əməyinin tətbiqi qadağan olunan iş yerləri və işlər [280]",
    "article_body": "1. Əmək şəraiti ağır, zərərli olan iş yerlərində, habelə yeraltı tunellərdə, şaxtalarda və digər yeraltı\nişlərdə qadın əməyinin tətbiqi qadağandır.\n2. Bir qayda olaraq, fiziki işlə məşğul olmayan, rəhbər vəzifələrdə çalışan və ya sosial, sanitar-tibbi\nxidmətlər göstərən, habelə fiziki işlər görmədən yeraltı iş yerlərinə düşüb qalxmaqla ayrı-ayrı vaxtlarda\nqadınlar tərəfindən müvafiq yeraltı işlərin yerinə yetirilməsinə yol verilir\n3. Qadınların bu maddə ilə müəyyən edilmiş normalardan artıq ağır əşyaların qaldırılması və bir yerdən başqa\nyerə daşınması işlərinə cəlb edilməsi qadağandır.\n4. Qadınların əmək funksiyasına yalnız aşağıdakı normalar həddində ümumi çəkisi olan ağır şeylərin əl ilə\nqaldırılması və daşınması işlərinin görülməsi (xidmətlərin göstərilməsi) daxil edilə bilər:\na) başqa işləri görməklə yanaşı eyni zamanda ümumi çəkisi 15 kiloqramdan çox olmayan əşyaların əl ilə\nqaldırılaraq başqa yerə daşınması;\nb) ümumi çəkisi 10 kiloqramdan çox olmayan əşyanın bir metr yarımdan artıq hündürlüyə qaldırılması;\nc) bütün iş günü (iş növbəsi) ərzində müntəzəm olaraq ümumi çəkisi 10 kiloqramdan çox olmayan əşyanın əl ilə\nqaldırılıb başqa yerə daşınması;\nç) 15 kiloqramdan artıq gücün sərf edilməsi tələb olunan yüklənmiş təkərli araba və ya hərəkət edən digər\nvasitələrlə əşyaların daşınması.\n5. Hamilə və 3 yaşınadək uşağı olan qadınların bu maddədə nəzərdə tutulmuş işlərin görülməsinə cəlb olunması\nqadağandır.\n6. Qadın əməyinin tətbiqi qadağan olunan əmək şəraiti zərərli və ağır olan istehsalatların, peşələrin\n(vəzifələrin), habelə yeraltı işlərin siyahısı müvafiq icra hakimiyyəti orqanı tərəfindən təsdiq edilir."
  },
  {
    "index": 249,
    "chapter_heading": "Otuz yeddinci fəsil",
    "chapter_title": "Qadınların əmək hüququ və onun həyata keçirilməsində təminatları",
    "article_heading": "Maddə 242.",
    "article_title": "Qadınların gecə vaxtı yerinə yetirilən işlərə, iş vaxtından artıq işlərə və istirahət günlərində işə cəlb olunmasının, habelə ezamiyyətlərinin məhdudlaşdırılması",
    "article_body": "1. Hamilə, 14 yaşınadək uşağı olan, həmçinin 18 yaşınadək əlilliyi müəyyən edilmiş uşağı olan qadınların gecə vaxtı yerinə yetirilən işlərə, iş\nvaxtından artıq işlərə, istirahət, iş günü hesab edilməyən bayram və digər günlərdə işə cəlb edilməsinə və ezamiyyətə göndərilməsinə yalnız\nonların yazılı razılığı ilə (hamilə və 3 yaşınadək uşağı olan qadınlara münasibətdə onların, habelə uşağın həyat və ya sağlamlığına təhlükə\nyaranmaması barədə həkim rəyi olduqda) yol verilir.\n2. Bu maddənin 1-ci hissəsi 14 yaşınadək uşağı, həmçinin 18 yaşınadək əlilliyi müəyyən edilmiş uşağı övladlığa götürən qadınlara da şamil\nedilir.\n[281]"
  },
  {
    "index": 250,
    "chapter_heading": "Otuz yeddinci fəsil",
    "chapter_title": "Qadınların əmək hüququ və onun həyata keçirilməsində təminatları",
    "article_heading": "Maddə 243.",
    "article_title": "Hamilə və yaş yarımadək uşaqlı qadınların daha yüngül işə keçirilməsi",
    "article_body": "1. Tibbi rəyə uyğun olaraq hamilə qadınlar üçün hasilat və ya xidmət norması azaldılır, yaxud onlar zərərli\nistehsal amillərinin təsirini istisna edən daha yüngül işə keçirilirlər.\n2. Yaş yarımına çatmamış uşağı olan qadınlar, əmək funksiyasını yerinə yetirməklə yanaşı uşağını\nyedizdirməkdə və ya əmizdirməkdə çətinlik çəkirlərsə, işəgötürən qadının ərizəsi ilə onu uşağı yaş yarımına\nçatanadək başqa yüngül işə keçirməlidir və ya uşağının yedizdirilməsi üçün zəruri şəraitin yaradılmasını təmin\netməlidir.\n2-1. Bu Məcəllənin 211-ci maddəsinin 1-ci hissəsinin be şinci və altıncı abzaslarında nəzərdə tutulan hallar baş verdikdə həmin hallar aradan\nqalxanadək işəgötürən hamilə və ya bir yaşına çatmamış uşağı olan qadınları yüngül işə keçirməlidir.[282]\n3. Qadınlar bu maddədə nəzərdə tutulmuş hallarda başqa yüngül işə keçirilərkən onların əsas vəzifələri üzrə\norta əmək haqqı saxlanılır.\n4. Hamiləlik və ya uşağının yedizdirilməsi səbəblərinə görə qadınların əmək haqqının azaldılması qadağandır."
  },
  {
    "index": 251,
    "chapter_heading": "Otuz yeddinci fəsil",
    "chapter_title": "Qadınların əmək hüququ və onun həyata keçirilməsində təminatları",
    "article_heading": "Maddə 244.",
    "article_title": "Uşağın yedizdirilməsi üçün fasilələr",
    "article_body": "1. Yaş yarımına çatmamış uşağı olan qadınlara iş vaxtı ərzində istirahət və yemək üçün verilən ümumi\nfasilədən başqa, həm də uşağını yedizdirmək (əmizdirmək) üçün əlavə fasilələr verilməlidir. Bu fasilələrin\nhərəsi azı 30 dəqiqə olmaqla, hər 3 saatdan bir verilir. Qadının yaş yarımına çatmamış iki və daha çox uşağı\nolduqda hər fasilənin müddəti azı bir saat müəyyən edilir.\n2. Uşağın yedizdirilməsi ilə əlaqədar fasilələr iş vaxtına daxil edilir və orta əmək haqqı saxlanılır.\n3. Qadının istəyi ilə uşağın yedizdirilməsi üçün fasilələr cəmlənərək nahar və istirahət vaxtına\nbirləşdirilə, habelə iş vaxtının (növbəsinin) əvvəlində, yaxud axırında istifadə edilə bilər. Əgər qadın uşağın\nyedizdirilməsi üçün fasilələri cəmləyərək iş vaxtının sonunda istifadə etmək istəsə, onda onun iş günü həmin\nfasilələrin müddəti qədər qısaldılır."
  },
  {
    "index": 252,
    "chapter_heading": "Otuz yeddinci fəsil",
    "chapter_title": "Qadınların əmək hüququ və onun həyata keçirilməsində təminatları",
    "article_heading": "Maddə 245.",
    "article_title": "Qadınlar üçün natamam iş vaxtı müəyyən edilən hallar və həkim müayinəsi zamanı əmək haqqının saxlanılması",
    "article_body": "1. Hamilə, 14 yaşına çatmamış uşağı, yaxud 18 yaşınadək əlilliyi müəyyən edilmiş  uşağı olan, habelə tibbi rəy\nəsasında xəstə ailə üzvünə qulluq edən qadınların xahişi ilə işəgötürən onlara işlənmiş vaxta mütənasib əmək\nhaqqı ödənilən natamam iş günü və ya natamam iş həftəsi müəyyən etməlidir. Bu halda qadının gündəlik və ya\nhəftəlik iş vaxtının müddəti tərəflərin razılığı ilə müəyyən edilir. \n[283]\n2. Hamilə və 3 yaşınadək uşağı olan qadınların həm özünün, həm də uşağının tibb müəssisələrində dispanser və\nambulator müayinələrinin keçirildiyi, həkim məsləhətləri aparıldığı günlərdə orta əmək haqqı saxlanılır. Belə\nmüayinələrin keçirilməsi üçün işəgötürən hökmən hamilə qadınlara zəruri şərait yaratmalıdır."
  },
  {
    "index": 253,
    "chapter_heading": "Otuz yeddinci fəsil",
    "chapter_title": "Qadınların əmək hüququ və onun həyata keçirilməsində təminatları",
    "article_heading": "Maddə 246.",
    "article_title": "Uşaqlarını anasız böyüdən işçilər üçün təminatlar",
    "article_body": "Məcəllənin bu fəslində azyaşlı uşaqları olan qadınlar üçün müəyyən edilmiş hüquqlar üzrə bütün təminatlar\nuşaqlarını müəyyən səbəbdən (uşaqların anası öldükdə, valideynlik hüququndan məhrum edildikdə, müəyyən müddət\nmüalicə müəssisələrində və azadlıqdan məhrumetmə yerlərində olduqda) anasız təkbaşına böyüdən atalara, habelə\nuşaqların qəyyumlarına, himayədarlarına şamil edilir."
  },
  {
    "index": 254,
    "chapter_heading": "Otuz səkkizinci fəsil",
    "chapter_title": "Yaşı 18-dən az olan işçilərin əməyİndən istifadənin xüsusiyyətləri",
    "article_heading": "Maddə 247.",
    "article_title": "Yaşı 18-dən az olan işçilərin əmək hüququ və onun xüsusiyyətləri",
    "article_body": "1. Əmək, peşə vərdişlərinin və əmək stajının az olması və fizioloji vəziyyəti ilə bağlı olan amillər nəzərə\nalınaraq bu Məcəllə ilə yaşı 18-dən az olan işçilərin əməyindən istifadə olunmasının xüsusiyyətləri və onlar\nüçün müvafiq təminatlar nəzərdə tutulur.\n2. İşəgötürən tərəfindən bu Məcəllə ilə yaşı 18-dən az olan işçilər üçün müəyyən edilmiş təminatlara əməl\nolunması məcburidir.\n3. Yaşı 18-dən az olan işçilərlə əmək müqaviləsi bağlayarkən onların əmək və peşə vərdişlərinin artırılması\nüçün işəgötürən tərəfindən təmin edilməli olan əlavə şərtlər, öhdəliklər nəzərdə tutulmalıdır. Yaşı 18-dən az olan\nişçilərin iş günü ərzində peşə hazırlığına sərf etdikləri vaxt işəgötürənin razılığı ilə iş vaxtı kimi nəzərə alınır. \n[284]"
  },
  {
    "index": 255,
    "chapter_heading": "Otuz səkkizinci fəsil",
    "chapter_title": "Yaşı 18-dən az olan işçilərin əməyİndən istifadənin xüsusiyyətləri",
    "article_heading": "Maddə 248.",
    "article_title": "Yaşı 18-dən az olan şəxslərin işə düzəlməsində təminatları",
    "article_body": "Yaşı 18-dən az olan şəxslərin azyaşlı olduğuna və ya əmək vərdişlərinin, yaxud peşəkarlıq səviyyəsinin aşağı\nolmasına görə işə qəbul olunmasından imtina edilə bilməz."
  },
  {
    "index": 256,
    "chapter_heading": "Otuz səkkizinci fəsil",
    "chapter_title": "Yaşı 18-dən az olan işçilərin əməyİndən istifadənin xüsusiyyətləri",
    "article_heading": "Maddə 249.",
    "article_title": "İşə qəbul zamanı yol verilən yaş həddi",
    "article_body": "1. Yaşı 15-dən az olan şəxslərin işə qəbul edilməsinə yol verilmir.\n2. ləğv edilmişdir\n[285]"
  },
  {
    "index": 257,
    "chapter_heading": "Otuz səkkizinci fəsil",
    "chapter_title": "Yaşı 18-dən az olan işçilərin əməyİndən istifadənin xüsusiyyətləri",
    "article_heading": "Maddə 250.",
    "article_title": "Yaşı 18-dən az olan işçinin əməyinin tətbiqi qadağan olunduğu işlər",
    "article_body": "Əmək şəraiti ağır, zərərli olan iş yerlərində, habelə yeraltı tunellərdə, şaxtalarda və digər yeraltı işlərdə, əxlaqi kamilliyinə mənfi təsir\ngöstərən gecə klublarında, barlarda, alkoqollu və energetik içkilərin, tütün məmulatlarının, toksik preparatların istehsalı, daşınması, satışı və\nsaxlanılması işlərində, narkotik vasitələrin, psixotrop maddələrin və onların prekursorlarının dövriyyəsi ilə bağlı olan və həyatına, sağlamlığına və\nya mənəviyyatına təhlükə törədə bilən digər işlərdə yaşı 18-dən az olan şəxslərin əməyinin tətbiq edilməsi qadağandır. İcbari ümumi orta təhsil\nhaqqında qanunvericiliyin şamil edildiyi yaşı 18-dən az olan şəxslərin bu təhsilini tam həcmdə almaq imkanından məhrum edə bilən işlərə\ngötürülməsi qadağandır.\n[286]"
  },
  {
    "index": 258,
    "chapter_heading": "Otuz səkkizinci fəsil",
    "chapter_title": "Yaşı 18-dən az olan işçilərin əməyİndən istifadənin xüsusiyyətləri",
    "article_heading": "Maddə 251.",
    "article_title": "Yaşı 18-dən az olan işçi tərəfindən ağırlığın qaldırılmasında məhdudiyyət qoyulan işlər",
    "article_body": "1. Yaşı 18-dən az olan işçilərin bu maddə ilə müəyyən edilmiş normalardan artıq ağır əşyaların qaldırılması\nvə bir yerdən başqa yerə daşınması işlərinə cəlb edilməsi qadağandır.\n2. 16 yaşından 18 yaşadək olan işçilərin əmək funksiyasına yalnız aşağıdakı normalar həddində ümumi çəkisi\nolan ağır əşyaların əl ilə qaldırılması və daşınması işlərinin görülməsi (xidmətlərin göstərilməsi) daxil edilə\nbilər:\na) kişilərin başqa işləri görməklə yanaşı eyni zamanda ümumi çəkisi 15 kiloqramdan çox olmayan əşyaların əl\nilə qaldırılaraq başqa yerə daşınması, habelə ümumi çəkisi 10 kiloqramdan çox olmayan əşyanın bir metr yarımdan\nartıq hündürlüyə qaldırılması;\nb) qadınların başqa işləri görməklə yanaşı, eyni zamanda ümumi çəkisi 10 kiloqramdan çox olmayan əşyaların\nəl ilə qaldırılaraq başqa yerə daşınması, habelə ümumi çəkisi 5 kiloqramdan çox olmayan əşyanın bir metr\nyarımdan artıq hündürlüyə qaldırılması;\nc) bütün iş günü (iş növbəsi) ərzində müntəzəm olaraq ümumi çəkisi 10 kiloqramdan çox olmayan əşyanın əl ilə\nqaldırılıb başqa yerə daşınması;\nç) 15 kiloqramdan artıq gücün sərf edilməsi tələb olunan yüklənmiş təkərli araba və ya hərəkət edən digər\nvasitələrlə əşyaların daşınması.\n3. 16 yaşadək qızlar yalnız onların razılığı ilə bu maddənin ikinci hissəsinin «a», «b» və «c» bəndlərində\nnəzərdə tutulan normaların müvafiq olaraq 1/3 hissəsi həddində ağırlığı olan əşyaların qaldırılması və daşınması\nişlərinə cəlb oluna bilərlər.\n4. Yaşı 16-dan az olan qızların bütün iş günü ərzində müntəzəm olaraq yük qaldırma və daşınma işlərinə cəlb\nedilməsi qadağandır.\n5. Yaşı 18-dən az olan işçilərin əməyinin tətbiqi qadağan olunan əmək şəraiti zərərli və ağır olan\nistehsalatların, peşələrin (vəzifələrin), habelə yeraltı işlərin siyahısı müvafiq icra hakimiyyəti orqanı\ntərəfindən təsdiq edilir."
  },
  {
    "index": 259,
    "chapter_heading": "Otuz səkkizinci fəsil",
    "chapter_title": "Yaşı 18-dən az olan işçilərin əməyİndən istifadənin xüsusiyyətləri",
    "article_heading": "Maddə 252.",
    "article_title": "Yaşı 18-dən az olan işçilərin tibbi müayinəsi",
    "article_body": "Yaşı 18-dən az olan şəxslər işə yalnız tibbi müayinə keçirildikdən sonra qəbul edilirlər və onlar 18 yaşına\nçatanadək hər il işəgötürənin vəsaiti hesabına hökmən tibbi müayinədən keçirilməlidirlər."
  },
  {
    "index": 260,
    "chapter_heading": "Otuz səkkizinci fəsil",
    "chapter_title": "Yaşı 18-dən az olan işçilərin əməyİndən istifadənin xüsusiyyətləri",
    "article_heading": "Maddə 253.",
    "article_title": "Yaşı 18-dən az olan işçilərin əməyinin ödənilməsində güzəştlər",
    "article_body": "1. 18 yaşına çatmamış işçilərin bu Məcəllənin 91-ci maddəsi ilə müəyyən edilmiş qısaldılmış iş vaxtı\nşəraitində əmək haqları müvafiq vəzifələr, peşələr üzrə işləyən yaşlı işçilər üçün müəyyən edilmiş tam məbləğdə\nödənilir.\n2. Yaşı 18-dən az olan və işəmuzd işlərdə çalışan işçilərin əməyi yaşlı işçilər üçün müəyyən edilmiş işəmuzd\nqiymətlər üzrə ödənilir, bu Məcəllənin 91-ci maddəsi ilə müəyyən edilmiş qısaldılmış iş vaxtı ilə yaşlı\nişçilərin gündəlik iş vaxtı arasındakı müddət fərqi üçün onlara tarif dərəcəsi üzrə əlavə haqq verilir."
  },
  {
    "index": 261,
    "chapter_heading": "Otuz səkkizinci fəsil",
    "chapter_title": "Yaşı 18-dən az olan işçilərin əməyİndən istifadənin xüsusiyyətləri",
    "article_heading": "Maddə 254.",
    "article_title": "Yaşı 18-dən az olan işçilərin gecə vaxtı yerinə yetirilən işlərə, iş vaxtından artıq işlərə və istirahət günlərində işə cəlb olunmasının, habelə ezamiyyətə göndərilməsinin qadağan olunması [287]",
    "article_body": "1. Yaşı 18-dən az olan işçiləri gecə vaxtı yerinə yetirilən işlərə, iş vaxtından artıq işlərə, istirahət, iş günü\nhesab edilməyən bayram və digər günlərdə işə cəlb edilməsi, habelə onların ezamiyyətə göndərilməsi qadağandır.  \n[288]\n2. Axşam saat 20-dən səhər saat 7-dək olan müddət yaşı 18-dən az olan işçilər üçün gecə vaxtı hesab edilir."
  },
  {
    "index": 262,
    "chapter_heading": "Otuz səkkizinci fəsil",
    "chapter_title": "Yaşı 18-dən az olan işçilərin əməyİndən istifadənin xüsusiyyətləri",
    "article_heading": "Maddə 255.",
    "article_title": "Əmək müqaviləsinin ləğv edilməsində yaşı 18-dən az olan işçilərin təminatı",
    "article_body": "Peşəkarlıq səviyyəsinin, ixtisasının (peşəsinin) kifayət dərəcədə olmadığı üçün tutduğu vəzifəyə uyğun\ngəlmədiyinə görə bu Məcəllənin 70-ci maddəsinin «c» bəndinə əsasən yaşı 18-dən az olan işçinin əmək müqaviləsi\nləğv edilə bilməz."
  },
  {
    "index": 263,
    "chapter_heading": "Otuz doqquzuncu fəsil",
    "chapter_title": "Kənd təsərrüfatı müəssisələrində işçilərin və ailə kəndli təsərrüfatı üzvlərinin əmək münasibətlərinin tənzimlənməsi xüsusiyyətləri [289]",
    "article_heading": "Maddə 256.",
    "article_title": "Kənd təsərrüfatı işçilərinin əmək münasibətlərinin tənzimlənməsi",
    "article_body": "1. Kənd təsərrüfatı və başqa aqrar-sənaye sahələrində işəgötürənlərlə işçilər arasında əmək münasibətlərinin\nyaranması və tənzimlənməsi yalnız müvafiq növ müəssisənin təsis sənədi — nizamnaməsi, əsasnaməsi və bu Məcəllə,\nhabelə digər normativ hüquqi aktlarla müəyyən edilmiş qaydada həyata keçirilir. Bu Məcəllə ilə müəyyən edilmiş\nəmək müqaviləsinin bağlanması qaydaları bütövlükdə həmin müəssisələrə də şamil edilir.\n2. Kənd təsərrüfatı və başqa aqrar-sənaye sahələrində qanunvericiliklə nəzərdə tutulmuş qaydada yaradılan\nfərdi (ailə) müəssisələrinin, səhmdar cəmiyyətlərinin və digər təşkilati-hüquqi formalı müəssisələrin\nnizamnamələrində, əsasnamələrində işçilərin bu Məcəllədə nəzərdə tutulmuş əmək hüquqları məhdudlaşdırıla bilməz.\nHəmin sənədlərdə yalnız əmək münasibətlərinin daha mütərəqqi forma və üsullarla tənzimlənməsinin şərtləri,\nqaydaları nəzərdə tutula bilər. \n[290]\n3. Bütün növ kənd təsərrüfatı təyinatlı müəssisələrdə qadınların, yaşı 18-dən az olan işçilərin əməyindən\nyalnız bu Məcəllənin müvafiq maddələri ilə müəyyən edilmiş normalar dairəsində istifadə edilə bilər."
  },
  {
    "index": 264,
    "chapter_heading": "Otuz doqquzuncu fəsil",
    "chapter_title": "Kənd təsərrüfatı müəssisələrində işçilərin və ailə kəndli təsərrüfatı üzvlərinin əmək münasibətlərinin tənzimlənməsi xüsusiyyətləri [289]",
    "article_heading": "Maddə 257.",
    "article_title": "Kənd təsərrüfatı müəssisələrində iş vaxtının və əməyin ödənilməsinin tənzimlənməsi xüsusiyyətləri",
    "article_body": "1. Kənd təsərrüfatı və aqrar sənaye müəssisələrində istehsal və digər iqtisadi münasibətlərin xüsusiyyətləri\nnəzərə alınaraq iş vaxtı bu Məcəllədə nəzərdə tutulmuş normalar və qaydalar çərçivəsində nizamnamələri\n(əsasnamələri) ilə müəyyən edilir. Bu müəssisələrdə iş vaxtının cəmlənmiş və ya mövsümi işlərin yerinə\nyetirilməsi üçün ayrı-ayrı dövrlərə bölünmüş uçotu aparıla bilər.\n2. Kənd təsərrüfatı təyinatlı məhsul istehsal edən və ya xidmətlər göstərən qurumların üzvlərinin əmək haqqı\nməsələləri ilə bağlı münasibətlər, bir qayda olaraq, həmin müəssisənin mülkiyyətindəki pay iştirakı ilə müəyyən\nedilir. Bu müəssisələrdə əmək müqaviləsi ilə işləyən işçilərə əmək haqqı bu Məcəllədə nəzərdə tutulmuş\nnormalardan az olmamaqla tərəflərin razılığı ilə müəyyən edilir.\n3. Əgər kənd təsərrüfatı müəssisələrində işçilərin əmək haqqının ödənilməsi formaları, qaydaları, əmək və\nəməyin qiymətləndirilməsi normaları onların nizamnamələrində, əsasnamələrində nəzərdə tutulmamışdırsa, onda\nmüəssisənin əmək haqqı normalarının müəyyən edilməsi və ödənilməsi qaydaları tətbiq edilir. Bu qaydalar\nmüəssisənin ümumi yığıncağı tərəfindən səs çoxluğu ilə qəbul edilir. Belə qaydalar da qəbul edilməyibsə, əmək\nhaqqı normaları müvafiq icra hakimiyyəti və ya bələdiyyə orqanları tərəfindən müəyyən edilmiş normativlər barədə\nmüvafiq tövsiyələr əsasında müəyyən edilir."
  },
  {
    "index": 265,
    "chapter_heading": "Otuz doqquzuncu fəsil",
    "chapter_title": "Kənd təsərrüfatı müəssisələrində işçilərin və ailə kəndli təsərrüfatı üzvlərinin əmək münasibətlərinin tənzimlənməsi xüsusiyyətləri [289]",
    "article_heading": "Maddə 258.",
    "article_title": "Ailə kəndli təsərrüfatlarında və ailə müəssisələrində əmək münasibətləri",
    "article_body": "1. Ailə kəndli təsərrüfatlarında və ailə müəssisələrində əmək münasibətləri bu Məcəllənin müəyyən etdiyi əmək\nmünasibətlərinin tənzimlənməsi qaydaları və normaları tətbiq edilməklə və ya onların mülahizələri ilə müəyyən\nedilən qaydada tənzimlənir. Lakin bu təsərrüfatların üzvlərinin əmək münasibətləri mövcud qanunvericiliyə zidd\nqaydada müəyyən edilməməlidir.\n2. ləğv edilmişdir. \n[291]\n3. Ailə kəndli təsərrüfatlarında və ailə müəssisələrində əmək münasibətləri, bir qayda olaraq, bu Məcəllə ilə\nmüəyyən \nedilmiş \nqaydada \nyazılı \nformada \nəmək \nmüqaviləsi \nbağlanılmaqla \ntənzimlənir. \nBu təsərrüfatlarda \nvə\nmüəssisələrdə əmək müqaviləsi şifahi formada da bağlanıla bilər. Bu halda əmək münasibəti tərəflərdən birinin\ntələbi ilə rəsmiləşdirilməlidir. Əmək müqaviləsinin rəsmiləşdirilməsi ailə kəndli təsərrüfatı başçısının və ya ailə\nmüəssisəsinin rəhbərinin (işəgötürənin) əmri, sərəncamı verilməklə və ya müvafiq qaydada tərtib edilmiş ailə\nkitabında (jurnalında) qeydiyyata salınmaqla həyata keçirilə bilər. \n[292]\n \n \nXI bölmə\n \nƏmək mübahisələri"
  },
  {
    "index": 266,
    "chapter_heading": "Qırxıncı fəsil",
    "chapter_title": "Kollektiv əmək mübahisələri",
    "article_heading": "Maddə 259.",
    "article_title": "Kollektiv əmək mübahisələrinin həlli qaydalarının təsir dairəsi",
    "article_body": "1. Kollektiv əmək mübahisələrinin həllinin bu Məcəllə ilə müəyyən edilmiş üsulları və qaydası, habelə\nkollektiv əmək mübahisələrinin həlli üsulu kimi tətillərin həyata keçirilməsinin hüquqi əsasları bütün\nişəgötürənlər və onların birlikləri, müvafiq icra hakimiyyəti orqanları, əmək kollektivləri və həmkarlar\nittifaqları təşkilatları üçün məcburidir.\n2. Dövlət qulluqçularının kollektiv əmək mübahisələrinin həlli qaydaları bu Məcəllə ilə müəyyən edilmiş\nnormalara uyğun olaraq dövlət qulluğu haqqında müvafiq normativ hüquqi aktla tənzimlənir."
  },
  {
    "index": 267,
    "chapter_heading": "Qırxıncı fəsil",
    "chapter_title": "Kollektiv əmək mübahisələri",
    "article_heading": "Maddə 260.",
    "article_title": "Kollektiv əmək mübahisələrinin predmeti",
    "article_body": "1. Bu Məcəllə ilə aşağıdakı məsələlərin tənzimlənməsi zamanı yaranan kollektiv əmək mübahisələrinin həlli\nnizama salınır:\na) kollektiv müqavilələrin və sazişlərin bağlanması üçün danışıqların aparılması;\nb) kollektiv müqavilələrin və sazişlərin bağlanması;\nc) qüvvədə olan kollektiv müqavilələrə və ya sazişlərə dəyişikliklərin, əlavələrin edilməsi;\nç) kollektiv müqavilələrin və sazişlərin icrasının təmin edilməsi;\nd) kollektiv üzvlərinin mənafelərinin təmin olunması üçün digər əmək və sosial, iqtisadi məsələlərin həll\nedilməsi.\n2. Bu Məcəllə ilə müəyyən edilmiş kollektiv əmək mübahisələrinin həlli qaydaları işçilərinin sayından asılı\nolmayaraq bütün müəssisələrin işəgötürənləri, müvafiq icra, məhkəmə hakimiyyəti orqanları, əmək kollektivləri və\nhəmkarlar ittifaqları üçün məcburidir."
  },
  {
    "index": 268,
    "chapter_heading": "Qırxıncı fəsil",
    "chapter_title": "Kollektiv əmək mübahisələri",
    "article_heading": "Maddə 261.",
    "article_title": "Kollektiv əmək mübahisəsinin tərəfləri",
    "article_body": "1. Kollektiv əmək mübahisəsinin tərəfləri işəgötürənlər, işçilər (əmək kollektivi və ya onun bir hissəsi) və\nya həmkarlar ittifaqlarıdır.\n2. Həmkarlar ittifaqları bu Məcəllə ilə və digər normativ hüquqi aktlarla müəyyən edilmiş səlahiyyətləri\ndaxilində kollektiv əmək mübahisələrinin qanuni və ədalətli həllinə nail olmaq məqsədi ilə tətillər, habelə\nqanunvericilikdə nəzərdə tutulmuş qaydada sərbəst toplaşaraq digər kütləvi tədbirlər keçirmək hüququna\nmalikdirlər.\n3. Kollektiv sazişlərlə bağlı mübahisələrdə həmkarlar ittifaqlarının, işəgötürənlərin birlikləri və müvafiq\nicra hakimiyyəti orqanları tərəf qismində iştirak edirlər."
  },
  {
    "index": 269,
    "chapter_heading": "Qırx birinci fəsil",
    "chapter_title": "Kollektiv tələblərin irəli sürülməsi və onlara baxılması",
    "article_heading": "Maddə 262.",
    "article_title": "Kollektiv tələblərin irəli sürülməsi",
    "article_body": "1. Kollektiv müqavilələrin və sazişlərin bağlanması və onlara dəyişikliklər edilməsi ilə əlaqədar kollektiv\ntələblər bu Məcəllənin II bölməsində nəzərdə tutulmuş qaydalara uyğun olaraq irəli sürülür.\n2. Kollektiv müqavilə və sazişlərin icra edilməməsi və ya tam həcmdə icra edilməməsi, habelə digər əmək və\nsosial məsələlərlə əlaqədar kollektiv tələblər işçilərin və ya həmkarlar ittifaqları təşkilatının (birliyinin)\nümumi yığıncağında (konfransında) irəli sürülür. Qərar işçilərin səs çoxluğu ilə, həmkarlar ittifaqları\ntəşkilatında (birliyində) isə onun nizamnaməsində digər qərarlar üçün nəzərdə tutulmuş qaydada qəbul olunur.\n3. İşçilər kollektiv tələbləri irəli sürməklə bərabər işəgötürənlə danışıqlarda onların adından iştirak\netmək üçün öz səlahiyyətli nümayəndələrini ayıra bilər və ya danışıqların aparılmasını həmkarlar ittifaqları\ntəşkilatına həvalə edə bilərlər.\n4. İşəgötürənin iqtisadi imkanlarına uyğun olmayan tələblərə yol verilmir. Tələblər iqtisadi imkanlarına\nuyğun olmadıqda işəgötürən bunu auditor rəyinə əsasən sübut etməlidir."
  },
  {
    "index": 270,
    "chapter_heading": "Qırx birinci fəsil",
    "chapter_title": "Kollektiv tələblərin irəli sürülməsi və onlara baxılması",
    "article_heading": "Maddə 263.",
    "article_title": "Kollektiv tələblərə baxılması",
    "article_body": "1. İşəgötürən kollektiv tələblərin ona təqdim edildiyi vaxtdan 5 iş günü müddətində öz qərarını yazılı\nformada işçilərə və ya həmkarlar ittifaqları təşkilatına bildirməlidir. İşəgötürən kollektiv tələblərdən tam və\nya qismən imtina etdikdə və ya tələblərə cavab verilməsini gecikdirdikdə, kollektiv əmək mübahisəsi başlanmış\nhesab olunur.\n2. İşəgötürən kollektiv əmək mübahisəsinin başlanması haqqında 3 iş günü müddətində müvafiq icra hakimiyyəti\norqanına məlumat verməlidir.\n3. Kollektiv sazişlərlə əlaqədar tələblərə 1 ay müddətində baxılır."
  },
  {
    "index": 271,
    "chapter_heading": "Qırx birinci fəsil",
    "chapter_title": "Kollektiv tələblərin irəli sürülməsi və onlara baxılması",
    "article_heading": "Maddə 264.",
    "article_title": "Kollektiv əmək mübahisəsinin həlli üsulları",
    "article_body": "Kollektiv əmək mübahisələri bu Məcəllədə nəzərdə tutulmuş qaydada barışdırıcı üsullardan və tətillərdən\nistifadə etməklə həll olunur."
  },
  {
    "index": 272,
    "chapter_heading": "Qırx ikinci fəsil",
    "chapter_title": "Kollektiv əmək mübahisələri həllinin barışdırıcı üsulları",
    "article_heading": "Maddə 265.",
    "article_title": "Kollektiv əmək mübahisəsi həllinin barışdırıcı üsulları",
    "article_body": "1. Kollektiv əmək mübahisəsinin həll edilməsi üçün aşağıdakı barışdırıcı üsullardan istifadə oluna bilər:\nrazılaşdırıcı komissiyadan;\nvasitəçidən;\nəmək arbitrajından.\n2. Tərəflər bu üsullardan birindən və ya hamısından, yaxud mübahisənin daha tez həllinə səbəb ola biləcək\ndigər üsuldan istifadə edilməsi barədə öz aralarında razılığa gələ bilərlər. Əldə edilmiş razılıq protokolla\nrəsmiləşdirilir.\n3. İşçilər kollektiv əmək mübahisəsinin həlli gedişində öz tələblərini müdafiə etmək məqsədi ilə istehsal\nprosesinə mane olmadan işdən kənar vaxtlarda iclaslar, yığıncaqlar keçirmək hüququna malikdirlər.\n4. Tərəflərin nümayəndələri, razılaşdırıcı komissiya, vasitəçi, əmək arbitrajı kollektiv əmək mübahisəsinin\ntez və ədalətlə həlli üçün bütün imkanlardan istifadə etməyə borcludurlar.\n5. Zəruri hallarda kollektiv əmək mübahisəsinin həllinin barışdırıcı üsullarından istifadə olunması üçün bu\nMəcəllə ilə müəyyən edilmiş müvafiq müddətlər tərəflərin razılığı ilə uzadıla bilər."
  },
  {
    "index": 273,
    "chapter_heading": "Qırx ikinci fəsil",
    "chapter_title": "Kollektiv əmək mübahisələri həllinin barışdırıcı üsulları",
    "article_heading": "Maddə 266.",
    "article_title": "Razılaşdırıcı komissiyada kollektiv əmək mübahisəsinə baxılması",
    "article_body": "1. Razılaşdırıcı komissiya kollektiv əmək mübahisəsinin başladığı vaxtdan etibarən 3 iş günü müddətində\nyaradılır və işəgötürənin müvafiq əmri (sərəncamı, qərarı) və işçilərin nümayəndələrinin qərarı ilə\nrəsmiləşdirilir.\n2. Razılaşdırıcı komissiya bərabər hüquqlu əsasda tərəflərin sayca bərabər nümayəndələrindən təşkil edilir.\nKollektiv əmək mübahisəsinə razılaşdırıcı komissiya tərəfindən onun yaradıldığı gündən 5 iş günü müddətində\nbaxılmalıdır.\n3. Razılaşdırıcı komissiyada tərəflər qarşılıqlı razılığa gəldikdə bu barədə protokol tərtib edilir. Əldə\nedilmiş razılıq tərəflər üçün məcburidir və protokolda nəzərdə tutulmuş müddətdə icra olunmalıdır. Razılıq əldə\nedilmədikdə fikir ayrılığı haqqında protokol tərtib edilir."
  },
  {
    "index": 274,
    "chapter_heading": "Qırx ikinci fəsil",
    "chapter_title": "Kollektiv əmək mübahisələri həllinin barışdırıcı üsulları",
    "article_heading": "Maddə 267.",
    "article_title": "Kollektiv əmək mübahisəsinə vasitəçinin iştirakı ilə baxılması",
    "article_body": "1. Vasitəçi tərəflərin qarşılıqlı razılığı ilə mübahisənin nəticələrində marağı olmayan yüksək ixtisaslı və\nnüfuzlu şəxslərdən müəyyən edilir.\n2. Vasitəçi işəgötürəndən kollektiv əmək mübahisələrinə aid olan lazımı sənədləri və məlumatları tələb etmək\nhüququna malikdir.\n3. Vasitəçi təyin edildikdən sonra 5 iş günü müddətində müəssisənin iqtisadi vəziyyətini, kollektiv\ndanışıqlar üçün yaradılmış komissiyanın protokollarını, tərəflərin təkliflərini, habelə zəruri olan digər\nsənədləri təhlil edib tərəflərin mövqelərinin barışdırılması variantlarını hazırlayır. Hazırlanmış variantlar\ndərhal tərəflərə təqdim edilir. Tərəflər 5 iş günü müddətində vasitəçinin iştirakı ilə təklif olunan variantları\nmüzakirə etməlidirlər. Təklif olunmuş variantlardan hər hansı biri bəyənildikdə mübahisə həmin variant əsasında\nhəll olunmuş hesab edilir və bu barədə protokol tərtib edilir.\n4. Təklif olunmuş variantlardan heç biri qəbul edilmədikdə fikir ayrılığı haqqında protokol tərtib edilir."
  },
  {
    "index": 275,
    "chapter_heading": "Qırx ikinci fəsil",
    "chapter_title": "Kollektiv əmək mübahisələri həllinin barışdırıcı üsulları",
    "article_heading": "Maddə 268.",
    "article_title": "Kollektiv əmək mübahisəsinə əmək arbitrajında baxılması",
    "article_body": "1. Əmək arbitrajı kollektiv əmək mübahisəsinin həlli üçün yaradılan müvəqqəti orqandır. O, kollektiv əmək\nmübahisəsinin əmək arbitrajının icraatına verilməsi barədə razılığın əldə edildiyi vaxtdan 5 iş günündən gec\nolmayaraq tərəflərin birgə qərarı ilə yaradılır.\n2. Əmək arbitrajının tərkibi (3 nəfərdən az olmayaraq), reqlamenti, mübahisəyə baxılma yeri, müddətləri,\narbitraja texniki yardımın təşkili tərəflərin qarşılıqlı razılığı ilə müəyyən olunur. Arbitrajın sədri arbitrlər\ntərəfindən öz sıralarından seçilir. Əmək arbitrajının tərkibinə mübahisənin nəticəsi ilə maraqlı olmayan\nşəxslər, icra hakimiyyəti, bələdiyyə orqanlarının nümayəndələri, hüquq, əmək və sosial məsələlər üzrə\nmütəxəssislər və digər şəxslər daxil edilə bilərlər.\n3. Tərəflər əmək arbitrajının qərarlarının məcburiliyi barədə qabaqcadan razılığa gələ bilərlər.\n4. Əmək arbitrajında kollektiv əmək mübahisələrinə baxılma müddəti yeddi iş günündən çox olmamalıdır. Əmək\narbitrajı mübahisəyə aid olan lazımı sənədləri və məlumatları almaq hüququna malikdir.\n5. Əmək arbitrajının qərarı səs çoxluğu ilə qəbul edilir və protokolla rəsmiləşdirilir. Tərəflər arbitrajın\nqərarı ilə razılaşmadıqda bu barədə protokol tərtib edilir.\n6. Tərəflər əmək arbitrajının qərarlarının məcburiliyi barədə qabaqcadan razılığa gəlmişlərsə, arbitrajın\nqərarı ilə mübahisə qəti həll olunmuş hesab edilir və mübahisənin davam etdirilməsinə yol verilmir."
  },
  {
    "index": 276,
    "chapter_heading": "Qırx ikinci fəsil",
    "chapter_title": "Kollektiv əmək mübahisələri həllinin barışdırıcı üsulları",
    "article_heading": "Maddə 269.",
    "article_title": "Kollektiv əmək mübahisələrinin həllində iştirak edən şəxslərin təminatları",
    "article_body": "1. Kollektiv əmək mübahisələrinin həllində iştirak edən şəxslər (razılaşdırıcı komissiyanın üzvləri,\nvasitəçilər, arbitrlər, əmək kollektivinin nümayəndələri və s.) bu Məcəllənin 27-ci maddəsində nəzərdə tutulmuş\ntəminatlardan istifadə edirlər.\n2. İşəgötürən barışdırıcı komissiyanın, vasitəçinin, əmək arbitrajının normal fəaliyyəti üçün zəruri iş\nşəraiti yaratmalıdır."
  },
  {
    "index": 277,
    "chapter_heading": "Qırx üçüncü fəsil",
    "chapter_title": "Kollektiv əmək mübahisələrinin həlli məqsədi ilə tətil hüququnun həyata keçirilməsi",
    "article_heading": "Maddə 270.",
    "article_title": "Tətil keçirilməsinin hüquqi əsasları",
    "article_body": "1. İşçilərin təkbaşına və ya başqaları ilə birlikdə tətil etmək hüququ vardır.\n2. Kollektiv əmək mübahisəsi yarandığı vaxtdan işçilərin və ya həmkarlar ittifaqları təşkilatının tətil\netmək hüququ əmələ gəlir.\n3. Əgər tərəflər mübahisənin həllinin dinc üsullarından istifadə edəcəkləri barədə razılığa gəlmişlərsə,\nonda bu üsullarla kollektiv əmək mübahisəsinin həllinə nail olunmadıqda tətilə yol verilir. İşəgötürən\nmübahisənin barışdırıcı üsullarla həllini əsassız olaraq uzatdıqda, habelə barışdırıcı üsullarla əldə edilmiş\nrazılaşmaları yerinə yetirmədikdə əmək kollektivinin, həmkarlar ittifaqları orqanının birbaşa tətil keçirmək\nhüququ yaranır.\n4. Tətildə iştirak etmək könüllüdür. Zor tətbiq etməklə və ya zor tətbiq etmək hədəsi ilə qorxutmaqla və ya şəxsin maddi cəhətdən\nasılı olmasından istifadə etməklə onu tətildə iştirak etməyə və yaxud iştirakdan imtina etməyə məcbur edən şəxslər\nqanunvericilikdə nəzərdə tutulmuş qaydada məsuliyyət daşıyırlar. \n[293]\n5. Bu Qanunun 275-ci maddəsinin dördüncü hissəsində göstərilmiş hallardan başqa tətildə iştirak edən\nişçilərin əmək vəzifələrinin icrası üçün başqa şəxslərin cəlb edilməsinə yol verilmir.\n6. İşəgötürən tətillər təşkil və ya tətillərdə iştirak edə bilməz.\n7. Kollektiv əmək mübahisəsinin yaranması və tətil keçirilməsi ilə əlaqədar işçilərin işdən çıxarılmasına,\nhabelə kollektiv əmək mübahisəsinin yarandığı müəssisənin (filialın, nümayəndəliyin), digər iş yerlərinin\nixtisarı, ləğvi və ya yenidən təşkili qadağandır.\n8. Qanunvericilik, müvafiq icra hakimiyyəti, məhkəmə və hüquq-mühafizə orqanlarında işləyən vəzifəli şəxslər\ntətil edə bilməzlər.\n9. Cəzaçəkmə müəssisələrində məhkumlara əmək mübahisələrinin həlli üçün əmək fəaliyyətini dayandırmaq və tətil etmək qadağan edilir.\n[294]"
  },
  {
    "index": 278,
    "chapter_heading": "Qırx üçüncü fəsil",
    "chapter_title": "Kollektiv əmək mübahisələrinin həlli məqsədi ilə tətil hüququnun həyata keçirilməsi",
    "article_heading": "Maddə 271.",
    "article_title": "Tətil keçirilməsi barədə qərarın qəbul olunması",
    "article_body": "Tətil keçirilməsi haqqında qərar işçilərin yığıncağında (konfransında) və yaxud həmkarlar ittifaqları\ntəşkilatı (birliyi) tərəfindən bu Məcəllənin 262-ci maddəsində müəyyən edilmiş qaydada qəbul edilir."
  },
  {
    "index": 279,
    "chapter_heading": "Qırx üçüncü fəsil",
    "chapter_title": "Kollektiv əmək mübahisələrinin həlli məqsədi ilə tətil hüququnun həyata keçirilməsi",
    "article_heading": "Maddə 272.",
    "article_title": "Tətil barədə işəgötürənə məlumat verilməsi",
    "article_body": "Tətilin başlanmasına ən geci 10 iş günü qalmış əmək kollektivi və ya həmkarlar ittifaqları orqanı\nişəgötürənə tətil keçiriləcəyi barədə yazılı məlumat verməlidir."
  },
  {
    "index": 280,
    "chapter_heading": "Qırx üçüncü fəsil",
    "chapter_title": "Kollektiv əmək mübahisələrinin həlli məqsədi ilə tətil hüququnun həyata keçirilməsi",
    "article_heading": "Maddə 273.",
    "article_title": "Xəbərdarlıq tətili",
    "article_body": "Kollektiv əmək mübahisəsinin həllinin istənilən mərhələsində qısamüddətli (bir saata qədər) xəbərdarlıq\ntətili keçirilə bilər. Xəbərdarlıq tətili barədə qərar bu Məcəllənin 262-ci maddəsinin qaydalarına əməl\nedilməklə qəbul edilir. Tətilə ən geci 3 iş günü qalmış bu barədə işəgötürənə yazılı məlumat verilməlidir."
  },
  {
    "index": 281,
    "chapter_heading": "Qırx üçüncü fəsil",
    "chapter_title": "Kollektiv əmək mübahisələrinin həlli məqsədi ilə tətil hüququnun həyata keçirilməsi",
    "article_heading": "Maddə 274.",
    "article_title": "Tətilə başçılıq edən orqan",
    "article_body": "1. Tətilə ümumi yığıncaq (konfrans) tərəfindən seçilmiş və ya həmkarlar ittifaqları orqanının qərarı ilə\nyaradılmış tətil komitəsi başçılıq edir.\n2. Tətil komitəsi işçilərin ümumi yığıncağını (konfransını) çağırmaq, işçilərin marağına toxunan məsələlər\nüzrə işəgötürəndən məlumat almaq, münaqişəli məsələlər üzrə rəy hazırlanması üçün mütəxəssislər cəlb etmək\nhüququna malikdir. Tətil komitəsinin tətili müvəqqəti dayandırmaq hüququ vardır.\n3. Tətil yenidən başlanacağı barədə işəgötürənə 3 iş günündən gec olmayaraq məlumat verilməlidir.\n4. Tətil komitəsi aşağıdakı vəzifələri yerinə yetirir:\nişəgötürənlə danışıqları davam etdirir;\nişəgötürənin və ya onların nümayəndələrinin, habelə tətildən imtina etmiş işçilərin sərbəst surətdə\nmüəssisəyə (iş yerinə) gəlib-getmələrinə mane olan, bu şəxslərin sağlamlığına qəsd edən, şərəf və layaqətini\nalçaldan hərəkətlərin, müəyyən edilmiş qaydada, qarşısını alır;\nişəgötürənin nümayəndələri ilə birlikdə müəssisənin əmlakının mühafizəsini təşkil edir;\ntətil fondu yaradılmışsa, onun idarəçiliyini həyata keçirir;\ntətil fondunun vəsaitlərinin xərclənməsi barədə əmək kollektivi və ya həmkarlar ittifaqları orqanı\nqarşısında hesabat verir.\n5. Tətil başa çatdıqda, qanunsuz elan edildikdə, hərbi və ya fövqəladə vəziyyətlə əlaqədar qadağan edildikdə\nişçilərin ümumi yığıncağının (konfransının) və ya müvafiq həmkarlar ittifaqları təşkilatının qərarı ilə tətil\nkomitəsinin səlahiyyətlərinə xitam verilir."
  },
  {
    "index": 282,
    "chapter_heading": "Qırx üçüncü fəsil",
    "chapter_title": "Kollektiv əmək mübahisələrinin həlli məqsədi ilə tətil hüququnun həyata keçirilməsi",
    "article_heading": "Maddə 275.",
    "article_title": "Tətilin gedişində tərəflərin və müvafiq orqanların vəzifələri",
    "article_body": "1. Tətilin keçirildiyi dövrdə tərəflər kollektiv əmək mübahisələrinin həlli üçün danışıqları davam etdirməyə\nborcludurlar.\n2. İşəgötürən, icra hakimiyyəti, bələdiyyə orqanları, tətil komitəsi, həmkarlar ittifaqları təşkilatı tətil\nmüddətində ictimai asayişin, müəssisənin və fiziki şəxslərin əmlaklarının qorunmasını təmin etməyə, həmçinin\ninsanların həyatına, səhhətinə və sağlamlığına bilavasitə təhlükə yarada biləcək maşın, qurğu və avadanlığın\nfasiləsiz işinin təmin edilməsi üçün onlardan asılı olan bütün tədbirləri görməyə borcludurlar.\n3. Tərəflərin razılığı ilə, tətilin uzun müddət davam etdirilməsi nəticəsində insanların təhlükəsizliyi,\nsağlamlığı üçün təhlükə yaranarsa, bu təhlükənin qarşısını almaq üçün, habelə cəmiyyətin mühüm həyati marağı ilə\nbağlı olan müəssisələrdə tətil keçirildiyi zaman minimum zəruri işlərin (xidmətlərin) aparılması təmin\nedilməlidir.\n4. Razılıq əldə olunmadığı halda minimum zəruri işlər (xidmətlər) müvafiq icra hakimiyyəti orqanı, yaxud\nbələdiyyələr tərəfindən görülür."
  },
  {
    "index": 283,
    "chapter_heading": "Qırx üçüncü fəsil",
    "chapter_title": "Kollektiv əmək mübahisələrinin həlli məqsədi ilə tətil hüququnun həyata keçirilməsi",
    "article_heading": "Maddə 276.",
    "article_title": "Tətildə iştirakdan imtina etmiş şəxslərin təminatları",
    "article_body": "Tətildə iştirakdan imtina etmiş şəxslərin öz əmək funksiyasını davam etdirmək hüququ vardır. Bu mümkün\nolmadıqda, həmin işçilərin əmək haqqı işçinin təqsiri olmadan məcburi boşdayanma hallarında əmək haqqının\nödənilməsi qaydalarına uyğun olaraq ödənilir."
  },
  {
    "index": 284,
    "chapter_heading": "Qırx üçüncü fəsil",
    "chapter_title": "Kollektiv əmək mübahisələrinin həlli məqsədi ilə tətil hüququnun həyata keçirilməsi",
    "article_heading": "Maddə 277.",
    "article_title": "Tətilçilərin sərbəst toplaşmaq hüququ",
    "article_body": "1. İşi davam etdirən işçilərin əmək funksiyasını yerinə yetirmələrinə mane olmadan tətilçilər iş yerində və\nya bilavasitə müəssisənin yaxınlığında sərbəst toplaşaraq danışıqların gedişini müzakirə etmək, mitinqlər və\ndigər kütləvi tədbirlər keçirmək hüququna malikdirlər.\n2. İşçilərin bu maddədə nəzərdə tutulmuş sərbəst toplaşmaq hüququ müvafiq qanunvericiliklə müəyyən olunmuş\nqaydalara əməl edilməklə həyata keçirilir."
  },
  {
    "index": 285,
    "chapter_heading": "Qırx üçüncü fəsil",
    "chapter_title": "Kollektiv əmək mübahisələrinin həlli məqsədi ilə tətil hüququnun həyata keçirilməsi",
    "article_heading": "Maddə 278.",
    "article_title": "Tətilin maliyyələşdirilməsi",
    "article_body": "1. Tətilin maliyyələşdirilməsi üçün əmək kollektivi və ya həmkarlar ittifaqları təşkilatı tətil müddətində\nfəaliyyət göstərən tətil fondu, digər müəssisələrin işçiləri, həmkarlar ittifaqları təşkilatları isə həmrəylik\nfondları, qarşılıqlı yardım kassaları yarada bilərlər.\n2. Fondların idarəçiliyi və istifadə edilməsi əmək kollektivi və ya həmkarlar ittifaqları təşkilatı\ntərəfindən təsdiq edilmiş əsasnaməyə uyğun olaraq həyata keçirilir. Bu fondlar vergilərdən azaddır.\n3. Tətil fondunun vəsaitləri tətilçilərə yardımlar göstərilməsinə və tətillə əlaqədar digər məqsədlərə sərf\noluna bilər.\n4. Tətil başa çatdıqdan sonra fondların istifadəsiz qalmış vəsaitləri əmək kollektivinin və ya həmkarlar\nittifaqları orqanının müəyyən etdiyi məqsədlərə sərf olunur.\n5. Qanunsuz tətillərin davam etdirilməsi nəticəsində işəgötürənə dəymiş ziyanın ödənilməsi məhkəmənin qərarı\nilə tətil fondunun vəsaitlərinə yönəldilə bilər.\n6. Dövlət orqanlarının, vəzifəli şəxslərin və digər işəgötürənlərin hər hansı formada birbaşa və ya dolayısı\nilə tətili maliyyələşdirmələri qadağandır."
  },
  {
    "index": 286,
    "chapter_heading": "Qırx üçüncü fəsil",
    "chapter_title": "Kollektiv əmək mübahisələrinin həlli məqsədi ilə tətil hüququnun həyata keçirilməsi",
    "article_heading": "Maddə 279.",
    "article_title": "Tətilin başa çatması və dayandırılması",
    "article_body": "1. İşəgötürən tətilçilərin tələbini qəbul etdikdə, tərəflər barışıq sazişi bağladıqda və ya işçilər tətili\ndavam etdirməkdən imtina etdikdə tətil başa çatmış hesab olunur.\n2. Tətil qanunsuz elan edildikdə, hərbi və ya fövqəladə vəziyyətlə əlaqədar qadağan edildikdə dərhal\ndayandırılmalıdır."
  },
  {
    "index": 287,
    "chapter_heading": "Qırx üçüncü fəsil",
    "chapter_title": "Kollektiv əmək mübahisələrinin həlli məqsədi ilə tətil hüququnun həyata keçirilməsi",
    "article_heading": "Maddə 280.",
    "article_title": "Tətil hüququnun məhdudlaşdırılması və tətillərə yol verilməyən hallar",
    "article_body": "1. Hərbi və ya fövqəladə vəziyyət şəraitində Azərbaycan Respublikası qanunvericiliyinə uyğun olaraq\nişçilərin tətil hüququ məhdudlaşdırıla və ya qadağan oluna bilər. \n[295]\n2. Dövlətin sosial-iqtisadi siyasətinin aparılmasının ümumi prinsiplərinin razılaşdırılması ilə bağlı\nhallardan başqa siyasi məqsədlər güdən tətillərə yol verilmir."
  },
  {
    "index": 288,
    "chapter_heading": "Qırx üçüncü fəsil",
    "chapter_title": "Kollektiv əmək mübahisələrinin həlli məqsədi ilə tətil hüququnun həyata keçirilməsi",
    "article_heading": "Maddə 281.",
    "article_title": "Tətillərin qadağan edildiyi sahələr",
    "article_body": "1. İnsanların sağlamlığı və təhlükəsizliyi üçün həyati əhəmiyyət kəsb edən bəzi xidmət sahələrində (xəstəxana\nbölməsi, elektrik enerjisi təchizatı, su təchizatı, telefon rabitəsi, hava və dəmiryol nəqliyyatını idarəetmə\nxidməti, yanğından mühafizə xidməti) tətillərin keçirilməsi qadağan edilir. Bu sahələrdə yaranmış kollektiv əmək\nmübahisəsini tərəflər barışdırıcı üsullarla həll edə bilmədikdə məcburi arbitraj tətbiq edilir.\n2. Məcburi arbitraj müvafiq icra hakimiyyəti orqanı tərəfindən yaradılır və həmin orqan tərəfindən təsdiq\nedilmiş \nəsasnamə \nəsasında \nfəaliyyət \ngöstərir. \nMəcburi \narbitrajın \ntərkibi \nmübahisə \nedən \ntərəflərlə\nrazılaşdırılmaqla 5 nəfərdən az olmayaraq tək sayda təsdiq edilir. Müvafiq icra hakimiyyəti orqanı məcburi\narbitrajda mübahisəyə tez və qərəzsiz baxılmasını təmin edir. Məcburi arbitrajın qərarları mübahisədə iştirak\nedən bütün tərəflər üçün məcburidir və dərhal icra edilməlidir."
  },
  {
    "index": 289,
    "chapter_heading": "Qırx üçüncü fəsil",
    "chapter_title": "Kollektiv əmək mübahisələrinin həlli məqsədi ilə tətil hüququnun həyata keçirilməsi",
    "article_heading": "Maddə 282.",
    "article_title": "Tətillərin qanunsuz hesab edilməsi",
    "article_body": "1. Bu Məcəllənin tələblərini pozmaqla elan edilmiş və keçirilmiş tətil qanunsuz hesab edilir.\n2. Tətilin qanunsuz hesab edilməsi haqqında işə tətil komitəsinin olduğu rayonun (şəhərin) məhkəməsi\nişəgötürənin ərizəsinə əsasən baxır.\n3. Tətilin qanunsuz hesab edilməsi barədə məhkəmə qərarı olduqda işçilər tətilə son qoymalı və məhkəmə qərarının tətilə başçılıq edən\norqana təqdim olunduğu günün ertəsi günü işə başlamalıdırlar. \n[296]"
  },
  {
    "index": 290,
    "chapter_heading": "Qırx üçüncü fəsil",
    "chapter_title": "Kollektiv əmək mübahisələrinin həlli məqsədi ilə tətil hüququnun həyata keçirilməsi",
    "article_heading": "Maddə 283.",
    "article_title": "Tətil iştirakçılarının əmək haqqının ödənilməsi",
    "article_body": "İşəgötürən tətildə iştirak edən işçilərin tətil dövrü üçün əmək haqqını tam və ya qismən ödəyə bilər. Əmək\nhaqqının ödənilməsindən imtina mübahisə üçün əsas ola bilməz."
  },
  {
    "index": 291,
    "chapter_heading": "Qırx üçüncü fəsil",
    "chapter_title": "Kollektiv əmək mübahisələrinin həlli məqsədi ilə tətil hüququnun həyata keçirilməsi",
    "article_heading": "Maddə 284.",
    "article_title": "İşəgötürənin lokaut elan etmək hüququ və bu hüququn məhdudlaşdırılması",
    "article_body": "1. İşəgötürən aşağıdakı hallarda işçilərini həmkarlar ittifaqları təşkilatını və müvafiq icra hakimiyyəti\norqanını azı 10 gün qabaqcadan yazılı xəbərdar etməklə müəssisəni bağlayacağı barədə lokaut elan edə bilər:\nişəgötürənin qarşısında qoyulan kollektiv tələblərin yerinə yetirilməsi onun istehsal, iqtisadi, maliyyə və\ndigər imkanlarına açıq-aşkar uyğun olmadıqda;\nqanunsuz elan olunmuş tətil davam etdirildikdə;\nonunla rəqabətdə olan işəgötürən (işəgötürənlər) və ya digər şəxslər tərəfindən tətilin keçirilməsinə\nişçilərin sövq edildiyi barədə təkzibolunmaz sübutlar, faktlar olduqda.\n2. İşəgötürən lokaut elan etməzdən əvvəl işçilərlə, həmkarlar ittifaqları təşkilatı ilə danışıqlar aparmalı,\ntətilin dayandırılıb işə başlanılması barədə razılığa nail olmaq üçün bütün imkanlarından istifadə etməlidir.\n3. Lokautun elan edilməsi üçün əsas hesab edilən hallar aradan qaldırılmadıqda işçilərə edilmiş xəbərdarlıq\nmüddəti bitdikdən sonra işəgötürən lokaut elan edərək müəssisəni müvəqqəti bağlaya bilər.\n4. Bu maddə ilə müəyyən edilmiş hallardan başqa qalan hallarda, habelə dövlət mülkiyyətində olan və ya\nmülkiyyətinin yarısından çoxunda dövlətin payı olan müəssisələrin işəgötürəni tərəfindən lokautun elan edilməsi\nqadağandır.\nQeyd: Lokaut — kollektiv əmək mübahisələri zamanı yerinə yetirilməsi işəgötürənin istehsal, iqtisadi, maliyyə\nimkanlarına uyğun olmayan kollektiv tələblərlə, hüquqlarını və mənafeyini pozmaq cəhdi ilə keçirilən qanunsuz və\nəsassız tətillərin qarşısını almaq məqsədi ilə onun və ya mülkiyyətçi tərəfindən müəssisənin fəaliyyətinin\nmüvəqqəti dayandırılması barədə elandır."
  },
  {
    "index": 292,
    "chapter_heading": "Qırx üçüncü fəsil",
    "chapter_title": "Kollektiv əmək mübahisələrinin həlli məqsədi ilə tətil hüququnun həyata keçirilməsi",
    "article_heading": "Maddə 285.",
    "article_title": "Lokautun qanuniliyinin araşdırılması və işəgötürənin məsuliyyətə cəlb edilməsi",
    "article_body": "1. İşçilərin müraciəti əsasında lokautun qanunauyğun elan edilməsi və əsaslandırılması məsələsinə məhkəmə\ntərəfindən baxılır.\n2. Məhkəmə, işəgötürən tərəfindən elan olunmuş lokautu əsassız və qanunsuz hesab edərsə, işçilərə dəyən\nmaddi və mənəvi ziyanın ödənilməsi, habelə işəgötürənin qanunvericiliklə müəyyən edilmiş qaydada digər müvafiq\nməsuliyyətə cəlb edilməsi barədə qərar qəbul edir."
  },
  {
    "index": 293,
    "chapter_heading": "Qırx üçüncü fəsil",
    "chapter_title": "Kollektiv əmək mübahisələrinin həlli məqsədi ilə tətil hüququnun həyata keçirilməsi",
    "article_heading": "Maddə 286.",
    "article_title": "Kollektiv əmək mübahisələrinin həlli qaydalarını pozmağa görə məsuliyyət",
    "article_body": "1. Qanunsuz elan edilmiş tətili davam etdirən şəxslər işəgötürənə vurulan ziyana görə məhkəmənin müəyyən\netdiyi məbləğdə maddi məsuliyyət daşıyırlar.\n2. Digər işəgötürənlər tətilin maliyyələşdirilməsinə görə işəgötürənə vurulan ziyanın, əldən çıxmış qazanc\nda nəzərə alınmaqla tam məbləğində məsuliyyət daşıyırlar.\n3. Maddi məsuliyyətlə əlaqədar işlərə mülki mühakimə icraatının qaydalarına uyğun olaraq baxılır.\n4. İşəgötürən qanunsuz elan edilmiş tətilin davam etdirilməsini təşkil edən işçiləri intizam məsuliyyətinə\ncəlb edə bilər."
  },
  {
    "index": 294,
    "chapter_heading": "Qırx dördüncü fəsil",
    "chapter_title": "Fərdi əmək mübahisələri, onların tərəfləri və predmeti",
    "article_heading": "Maddə 287.",
    "article_title": "Fərdi əmək mübahisələri anlayışı",
    "article_body": "Fərdi əmək mübahisələri, işəgötürənlə işçi arasında əmək müqaviləsinin, kollektiv müqavilənin şərtlərinin,\nhabelə əmək qanunvericiliyinin və digər normativ hüquqi aktların tətbiqi zamanı yaranan və bu Məcəllə ilə\nmüəyyən edilmiş qaydada, üsullarla və şərtlərlə tərəflərin hüquq bərabərliyi və qanunun aliliyi prinsipləri\nəsasında həll edilən fikir ayrılığıdır."
  },
  {
    "index": 295,
    "chapter_heading": "Qırx dördüncü fəsil",
    "chapter_title": "Fərdi əmək mübahisələri, onların tərəfləri və predmeti",
    "article_heading": "Maddə 288.",
    "article_title": "Fərdi əmək mübahisələrinin predmeti",
    "article_body": "Bu Məcəllə ilə aşağıdakı məsələlərin tənzimlənməsi zamanı yaranan fərdi əmək mübahisələrinin həlli nizama\nsalınır:\na) əmək müqaviləsinin bağlanması, ləğv edilməsi və ya onun şərtlərinin dəyişdirilməsi;\nb) əmək normalarının, həmçinin işçinin əmək funksiyasının həcminin müəyyən edilməsi;\nc) əmək müqaviləsində nəzərdə tutulan iş yerinin dəyişdirilməsi;\nç) əmək şəraitinin şərtlərinin dəyişdirilməsi;\nd) əmək haqqının, habelə digər ödəmələrin müəyyən edilməsi və hesablanması, yaxud ödənilməsi;\ne) əmək haqqından, habelə digər ödəmələrdən tutulmaların aparılması;\nə) məzuniyyət hüququnun həyata keçirilməsi;\nf) intizam tənbehi verilməsi;\ng) əməyin mühafizəsinin təşkili və təmin edilməsi;\nğ) işçinin işəgötürənə vurduğu maddi və ya mənəvi ziyanın məbləğinin müəyyən edilməsi və ödənilməsi;\nh) işəgötürənin işçiyə vurduğu maddi və ya mənəvi ziyanın məbləğinin müəyyən edilməsi və ödənilməsi;\nx) işçilərin və ya iş yerlərinin attestasiyası komissiyasının qərarının qanunauyğunluğu və ya əsaslılığının\nmüəyyən edilməsi;\nı) müsabiqə komissiyasının qərarının qanuni, obyektiv və ədalətli olub-olmamasının araşdırılması;\ni) istehsalat qəzası və ya peşə xəstəliyi nəticəsində işçiyə və ya onun ailə üzvlərinə vurulan ziyana görə\nəvəzin məbləğinin müəyyən edilməsi və ödənilməsi;\nj) səhmlər və ya digər qiymətli kağızlar üzrə ödəmələrin məbləğlərinin müəyyən edilməsi və ödənilməsi,\nhabelə özəlləşdirmə prosesində və sonralar əmək münasibətləri ilə bağlı normaların tətbiq edilməsi;\nk) əmək müqaviləsinin, habelə kollektiv müqavilənin şərtlərinin və əmək qanunvericiliyinin pozulması ilə\nbağlı digər məsələlərin tətbiq edilməsi."
  },
  {
    "index": 296,
    "chapter_heading": "Qırx dördüncü fəsil",
    "chapter_title": "Fərdi əmək mübahisələri, onların tərəfləri və predmeti",
    "article_heading": "Maddə 289.",
    "article_title": "Fərdi əmək mübahisələrində tərəflər",
    "article_body": "Fərdi əmək mübahisələrinin bir tərəfi işəgötürən, digər tərəfi isə öz əmək hüquqlarının və ya qanunla\nqorunan mənafelərinin pozulduğunu iddia edən işçi və ya qanunvericiliklə müəyyən edilmiş qaydada onun müvəkkil\netdiyi şəxsdir."
  },
  {
    "index": 297,
    "chapter_heading": "Qırx dördüncü fəsil",
    "chapter_title": "Fərdi əmək mübahisələri, onların tərəfləri və predmeti",
    "article_heading": "Maddə 290.",
    "article_title": "Fərdi əmək mübahisələrində tərəflərin vəzifələri və məsuliyyəti",
    "article_body": "1. Fərdi əmək mübahisələrində tərəflər biri digərinin hüquqlarına hörmət edərək qanunvericiliyin\ntələblərini, əmək müqaviləsi üzrə öhdəlikləri və əmək mübahisələrini mahiyyəti üzrə həll edən məhkəmənin\nqətnaməsini (qərarını) yerinə yetirməyə borcludurlar.\n2. İşçinin hüquqlarını və qanuni mənafelərini pozmuş işəgötürən fərdi əmək mübahisəsinin həlli nəticəsində\nməhkəmə tərəfindən müəyyən edilmiş işçiyə dəyən maddi ziyanı tam məbləğdə ödəməlidir.\n3. İşəgötürən əmək münasibətləri prosesində işçiyə vurduğu mənəvi ziyana görə maddi məsuliyyət daşıyır.\nMənəvi ziyan vurulduğunu iddia edən işçi həmin ziyana görə iddiasının məbləğini ərizəsində göstərməlidir. İşçiyə\ndəyən mənəvi ziyanın pul hesabı ilə məbləği onun ərizəsi əsasında vurulan mənəvi ziyanın ictimai təhlükəlilik\ndərəcəsinə, işçinin və işəgötürənin şəxsiyyətinə, işin faktik hallarına və ədalətli qərar qəbul edilməsi üçün\nzəruri olan digər obyektiv hallara uyğun olaraq məhkəmə tərəfindən müəyyən edilir.\nQeyd: Bu maddənin üçüncü hissəsində işçiyə vurulmuş mənəvi ziyan dedikdə, işəgötürən və ya onun\ntabeçiliyində olan vəzifəli şəxs tərəfindən hər hansı üsulla işçinin şərəf və ləyaqətinin ləkələnməsi,\nalçaldılması, ona böhtan atılması, şəxsiyyətinin təhqir edilməsi, kollektiv arasında gözdən salınması məqsədi\nilə barəsində həqiqətə uyğun olmayan, yalan məlumatlar yayması, habelə mənəviyyatına, əxlaq normalarına, milli\nqürur hissinə, etiqadına zidd olan digər əməllər və hərəkətlər başa düşülməlidir."
  },
  {
    "index": 298,
    "chapter_heading": "Qırx dördüncü fəsil",
    "chapter_title": "Fərdi əmək mübahisələri, onların tərəfləri və predmeti",
    "article_heading": "Maddə 291.",
    "article_title": "Dövlət hakimiyyəti orqanlarının vəzifəli şəxslərinin qanunazidd hərəkətləri nəticəsində vurulan ziyanın ödənilməsi",
    "article_body": "1. Əmək müqaviləsinin tərəflərinin dövlət orqanlarının, yaxud onların vəzifəli şəxslərinin qanunazidd\nhərəkətləri və ya hərəkətsizliyi nəticəsində vurulmuş ziyanın ödənilməsini tələb etmək və bu ziyanın dövlət\ntərəfindən ödənilməsi hüququ vardır.\n2. Təhqiqat, ibtidai istintaq, prokurorluq və məhkəmə orqanlarının qanunsuz hərəkətləri nəticəsində işçinin\nişdən çıxarılması və ya kənarlaşdırılması ilə əlaqədar vurulmuş ziyanın ödənilməsi qaydası müvafiq qanunla\nmüəyyən edilir."
  },
  {
    "index": 299,
    "chapter_heading": "Qırx dördüncü fəsil",
    "chapter_title": "Fərdi əmək mübahisələri, onların tərəfləri və predmeti",
    "article_heading": "Maddə 292.",
    "article_title": "İşçinin pozulmuş hüquqlarının bərpasını iddia etmək hüququ",
    "article_body": "1. İşçi bu Məcəllənin 288-ci maddəsində göstərilmiş məsələlərlə bağlı hüquqlarının və ya qanunla qorunan\nmənafeyinin pozulduğunu aşkar etdikdə, bu Məcəllədə nəzərdə tutulmuş qaydada fərdi əmək mübahisələrini həll edən\norqanlara müraciət edərək pozulmuş hüquqlarının bərpa edilməsini tələb edə bilər.\n2. Pozulmuş hüquqlarının bərpa edilməsi barədə işçi məhkəməyə, yaxud bu Məcəllənin 294-cü maddəsində nəzərdə\ntutulmuş məhkəməyə qədər əmək mübahisələrini həll edən müvafiq orqana müraciət edə, habelə bu Məcəllənin 295-ci\nmaddəsi ilə müəyyən edilmiş şərtlərlə və qaydada təkbaşına tətil edə bilər.\n3. Pozulmuş hüquqlarının bərpası üçün işçi onun müvəkkil etdiyi nümayəndəsi vasitəsi ilə də əmək\nmübahisəsini həll edən orqana müraciət edə bilər. Hüquqlarının müdafiəsini həyata keçirmək üçün işçi\nnümayəndəsinə qanunvericilikdə nəzərdə tutulan qaydada tərtib edilmiş etibarnamə verməlidir."
  },
  {
    "index": 300,
    "chapter_heading": "Qırx dördüncü fəsil",
    "chapter_title": "Fərdi əmək mübahisələri, onların tərəfləri və predmeti",
    "article_heading": "Maddə 293.",
    "article_title": "Fərdi əmək mübahisələrinə baxılması vaxtı",
    "article_body": "1. Fərdi əmək mübahisələrinə, zəruri hallarda, işçinin iş vaxtından kənar vaxtlarda baxılmalıdır.\n2. Əmək mübahisəsinin həllinə işçinin iş vaxtı ərzində baxıldıqda həm əsas, həm də əlavə iş yerində onun\norta əmək haqqı saxlanılır."
  },
  {
    "index": 301,
    "chapter_heading": "Qırx beşinci fəsil",
    "chapter_title": "Fərdi əmək mübahisələrinin həlli qaydaları",
    "article_heading": "Maddə 294.",
    "article_title": "Fərdi əmək mübahisələrinə baxan orqanlar KMQ6",
    "article_body": "1. Bu maddənin ikinci hissəsində nəzərdə tutulmuş hallar istisna olmaqla bütün fərdi əmək mübahisələrinə\nbilavasitə məhkəmələr tərəfindən baxılır.\n2. Kollektiv müqavilələrdə nəzərdə tutulmuş hallarda müəssisələrdə həmkarlar ittifaqları təşkilatının\nnəzdində fərdi əmək mübahisələrinə məhkəməyə qədər baxan orqanın yaradılması nəzərdə tutula bilər. Bu orqanın\nyaradılması və fəaliyyət qaydası kollektiv müqavilələrlə nizama salınır.\n3. Əmək müqaviləsində fərdi əmək mübahisələrinin bu Məcəllə ilə müəyyən edilmiş həlli qaydalarından fərqli\nolan, tərəflərin hüquq bərabərliyi prinsipini və bu Məcəllə ilə nəzərdə tutulmuş əmək, sosial və iqtisadi\nhüquqlarını pozmayan qaydalar nəzərdə tutula bilər.\n4. Məhkəməyə qədər əmək mübahisələrinə baxan orqanın çıxardığı qərar işçini və ya işəgötürəni qane etməzsə,\nhəmin mübahisənin həlli üçün onlar məhkəməyə müraciət edə bilərlər. Bu halda məhkəməyə müraciət etmək üçün\nmüəyyən edilmiş iddia müddəti məhkəməyə qədər əmək mübahisələrinə baxan orqanın müvafiq qərar qəbul etdiyi\ngündən başlanır.\n5. “Mediasiya haqqında” Azərbaycan Respublikası Qanununun 27-ci maddəsinə uyğun olaraq fərdi əmək mübahisələri mediasiya vasitəsilə həll\noluna bilər. Fərdi əmək mübahisələri ilə bağlı məhkəməyə müraciət etməmişdən əvvəl “Mediasiya haqqında” Azərbaycan Respublikasının\nQanunu ilə müəyyən edilmiş qaydada ilkin mediasiya sessiyasında iştirak tələb olunur.\n[297]"
  },
  {
    "index": 302,
    "chapter_heading": "Qırx beşinci fəsil",
    "chapter_title": "Fərdi əmək mübahisələrinin həlli qaydaları",
    "article_heading": "Maddə 295.",
    "article_title": "Fərdi əmək mübahisəsinin həlli məqsədi ilə işçinin təkbaşına tətil etmək hüququ və qaydası",
    "article_body": "1. Pozulmuş hüququnun bərpa olunması üçün işəgötürənlə apardığı danışıqlar, yazılı müraciətinə verilən\ncavablar işçini qane etməzsə, fərdi əmək mübahisəsinin, habelə kollektiv tələblərə aid olan müvafiq məsələnin\nhəlli məqsədi ilə o, məhkəməyə müraciət etmədən və əmək müqaviləsinə xitam vermədən əmək funksiyasının icrasını\ntam və ya qismən bir ay müddətinədək müvəqqəti dayandıraraq təkbaşına tətil edə bilər.\n2. İşçi özünün fərdi tələblərini müdafiə etmək üçün təkbaşına tətilinə əmək kollektivinin və ya həmkarlar\nittifaqları təşkilatının qoşulması çağırışı ilə çıxış etməməlidir. Əmək kollektivi və ya həmkarlar ittifaqları\ntəşkilatı işçinin tələblərinin əsaslı, qanuni və ədalətli olduğu qərarına gələrsə, müstəqil olaraq kollektiv\ntələblərini irəli sürə bilər.\n3. İşçinin təkbaşına tətil etmək hüququnu hər hansı üsul və vasitə ilə işəgötürən, işçinin iş yerinin\nrəhbəri və ya digər şəxslər tərəfindən məhdudlaşdırmasına, habelə belə tətilin keçirilməsinə mane olmasına yol\nverilmir.\n4. Təkbaşına tətil edən işçinin hərəkətlərini əsassız və qanunsuz hesab edən işəgötürən məhkəməyə müraciət\nedə bilər.\n5. Təkbaşına tətil edən işçinin hərəkətlərinin qanunsuz və ya əsassız hesab edilməsi barədə məhkəmə müvafiq\nqərar qəbul etməyibsə, işəgötürən onun əmək müqaviləsini ləğv edə bilməz.\n6. Tətil müddəti bitənədək işçi tətili dayandırıb işə başlaya və ya əmək mübahisəsinin həlli üçün məhkəməyə\nmüraciət edə bilər. Təkbaşına tətil müddətində mübahisənin həlli üçün tərəflərin müəyyən etdiyi vasitəçilik\nüsullarından istifadə edilə bilər.\n7. Təkbaşına tətil edən işçinin tətil dövrü üçün əmək haqqının ödənilməsi bu Məcəllənin 283-cü maddəsində\nnəzərdə tutulmuş qaydada həyata keçirilə bilər.\n8. Təkbaşına tətil edən işçinin hərəkətlərinin qanunsuz və ya əsassız hesab edilməsi barədə məhkəmə qərar\nqəbul edərsə, işçi müvafiq qaydada intizam məsuliyyətinə cəlb edilə bilər."
  },
  {
    "index": 303,
    "chapter_heading": "Qırx beşinci fəsil",
    "chapter_title": "Fərdi əmək mübahisələrinin həlli qaydaları",
    "article_heading": "Maddə 296.",
    "article_title": "Fərdi əmək mübahisələrinin həllində iddia müddətləri KMQ6",
    "article_body": "1. Bu Məcəllənin 294-cü maddəsinin ikinci hissəsində nəzərdə tutulmuş fərdi əmək mübahisələrinə baxan\norqana, işçi hüququnun pozulduğunu aşkar etdiyi gündən etibarən 3 təqvim ayı ərzində müraciət edə bilər.\n2. Bu maddənin birinci hissəsində göstərilən haldan başqa qalan bütün hallarda fərdi əmək mübahisəsinin həll\nedilməsi üçün işçi hüququnun pozulduğunu aşkar etdiyi gündən etibarən 1 təqvim ayı ərzində məhkəməyə müraciət\nedə bilər.\n3. Hüququnun pozulmasının aşkar edildiyi gün, işçiyə müvafiq əmrin, (sərəncamın, qərarın), əmək kitabçasının,\nhaqq-hesab sənədlərinin (kitabçasının, vərəqəsinin, çekinin) verildiyi, həmçinin əmək müqaviləsinin bu Məcəllədə\nnəzərdə tutulmuş şərtlərinin işəgötürən tərəfindən müvafiq qaydada sənədləşdirilmədən bilə-bilə qəsdən pozulduğu\ngündür.\n4. Pul və digər əmlak tələbləri ilə əlaqədar, həmçinin ziyan vurulmaqla bağlı yaranmış əmək mübahisələrinin\nhəlli üçün işçi, hüququnun pozulduğunu aşkar etdiyi gündən etibarən 1 il ərzində məhkəməyə müraciət edə bilər.\nİşçilərin həyatına və sağlamlığına vurulmuş zərərin ödənilməsi haqqında tələblərə iddia müddəti şamil edilmir.\n[298]\n5. İşəgötürən bu Məcəllə ilə müəyyən edilmiş hallarda işçiyə qarşı iddia ərizəsi ilə məhkəməyə hüquqlarının\nvə qanuni mənafelərinin pozulduğu gündən 1 təqvim ayı müddətində, ona maddi ziyan vurulması məsələləri ilə\nəlaqədar isə ziyanın vurulmasını aşkar etdiyi gündən 1 il müddətində müraciət edə bilər.\n6. Bu maddədə göstərilən müddətlər üzürlü səbəblərdən – iddiaçının xəstələnməsi, ezamiyyətdə, yaşayış\nyerindən kənarda məzuniyyətdə olması, yaxın qohumunun ölməsi və digər obyektiv hallarla bağlı səbəblərdən\nötürülərsə, fərdi əmək mübahisəsinə baxan orqan buraxılmış müddəti bərpa edərək mübahisəyə mahiyyəti üzrə baxa\nbilər.\n7. Mediasiya prosesinin tətbiqi ilə əlaqədar iddia müddətinin axımının dayandırılması məsələsi “Mediasiya haqqında” Azərbaycan\nRespublikasının Qanunu ilə müəyyən edilir.\n[299]\nQeyd: Bu maddənin altıncı hissəsində iddiaçının «yaxın qohumu» dedikdə, işçinin atası, anası, babası,\nnənəsi, əri (arvadı), uşaqları, bacıları, qardaşları, qudaları, ərinin (arvadının) valideynləri, qardaşları,\nbacıları başa düşülməlidir. İşçinin digər qohumlarının vəfatı ilə əlaqədar iddia müddətinin ötürülməsini hakim\nüzürlü hal hesab edə bilər."
  },
  {
    "index": 304,
    "chapter_heading": "Qırx beşinci fəsil",
    "chapter_title": "Fərdi əmək mübahisələrinin həlli qaydaları",
    "article_heading": "Maddə 297.",
    "article_title": "Fərdi əmək mübahisələrinin həllini tənzim edən qanunvericilik",
    "article_body": "Fərdi əmək mübahisələrinə məhkəmələrdə baxılması bu Məcəllə, Azərbaycan Respublikasının Mülki-Prossesual\nMəcəlləsi ilə və digər müvafiq normativ hüquqi aktlarla nizama salınır.\n \nMaddə 298 ləğv edilmişdir."
  },
  {
    "index": 305,
    "chapter_heading": "Qırx beşinci fəsil",
    "chapter_title": "Fərdi əmək mübahisələrinin həlli qaydaları",
    "article_heading": "Maddə 299.",
    "article_title": "İddianın məbləğində və onun təmin olunmasında məhdudiyyətin olmaması",
    "article_body": "Fərdi əmək mübahisələri üzrə iddianın məbləğinə, həmçinin onun təmin olunmasına hər hansı məhdudiyyət qoyula\nbilməz."
  },
  {
    "index": 306,
    "chapter_heading": "Qırx beşinci fəsil",
    "chapter_title": "Fərdi əmək mübahisələrinin həlli qaydaları",
    "article_heading": "Maddə 300.",
    "article_title": "Əmək müqaviləsinin ləğv edilməsi qaydalarına işəgötürən tərəfindən əməl olunmamasının hüquqi nəticələri",
    "article_body": "1. Əgər, işəgötürən əmək müqaviləsinin bu Məcəllənin 68, 69, 70, 73, 74 və 75-ci maddələrində nəzərdə\ntutulmuş ləğv edilməsi əsaslarını pozaraq və ya 71, 76-cı maddələri ilə müəyyən edilmiş qaydaların tələblərinə\nəməl etmədən, habelə 79-cu maddəsində nəzərdə tutulmuş hallara əhəmiyyət vermədən işçi ilə əmək münasibətlərinə\nxitam vermişdirsə, əmək mübahisəsini həll edən məhkəmə iddia ərizəsini və işin faktik hallarını araşdıraraq\nməcburi iş buraxma müddəti üçün əmək haqqı ödənilməklə işçinin vəzifəsinə bərpa edilməsi barədə qətnamə və ya bu\nmaddənin ikinci hissəsinə müvafiq olaraq tərəflərin barışıq sazişinin təsdiq edilməsi barədə qərardad çıxarır.\nMəhkəmə qətnamədə işçiyə iddiası üzrə dəymiş zərərin məbləğinin işəgötürən tərəfindən ödənilməsini də nəzərdə\ntuta bilər. \n[301]\n2. İşəgötürən və işçi fərdi əmək mübahisəsinin məhkəmədə həlli prosesində qarşılıqlı razılıqla yazılı\nbarışıq sazişi bağlayarlarsa, hakim tərəflərin həmin sazişlə müəyyən edilmiş öhdəliklərin icrasının təmin\nedilməsi barədə qərardad qəbul edir. \n[302]\nQeyd: Bu maddənin birinci hissəsində nəzərdə tutulmuş «dəymiş zərərin məbləği» dedikdə işçinin işdən\nçıxarılması ilə əlaqədar işləmədiyi müddətin orta əmək haqqı, fərdi əmək mübahisəsinə məhkəmədə baxılması ilə\nəlaqədar məhkəmədə hüququnun müdafiəsi üçün vəkil (müdafiəçi) tutması ilə əlaqədar çəkdiyi xərclərin məbləği,\neləcə də işçinin iddia ərizəsi ilə tələb etdiyi mənəvi ziyanın, işsiz qalması ilə əlaqədar borc alması, şəxsi\nəşyalarının satılması nəticəsində çəkdiyi, habelə digər xərclərin məcmusu başa düşülməlidir."
  },
  {
    "index": 307,
    "chapter_heading": "Qırx beşinci fəsil",
    "chapter_title": "Fərdi əmək mübahisələrinin həlli qaydaları",
    "article_heading": "Maddə 301.",
    "article_title": "Fərdi əmək mübahisələri üzrə qərarların və qətnamələrin icrası qaydaları",
    "article_body": "1. Fərdi əmək mübahisəsinin həlli barədə məhkəmə qərarı, onun məzmununda başqa hal nəzərdə tutulmayıbsa, bu\nqərar qanuni qüvvəyə mindiyi gündə dərhal icra edilməlidir.\n2. Məhkəmənin fərdi əmək mübahisəsinin həlli barədə çıxardığı qərar cavabdeh tərəfindən icra edilmədikdə,\nyaxud icraya müvafiq vəzifəli şəxs və digər fiziki şəxs tərəfindən mane olunduqda bununla əlaqədar işçiyə dəyən\nmaddi ziyanın ödənilməsi barədə və Azərbaycan Respublikası Cinayət Məcəlləsinin müvafiq maddəsi ilə cinayət işi\nbaşlanması üçün hakim tərəfindən tədbirlər görülməlidir.  \n[303]"
  },
  {
    "index": 308,
    "chapter_heading": "Qırx beşinci fəsil",
    "chapter_title": "Fərdi əmək mübahisələrinin həlli qaydaları",
    "article_heading": "Maddə 302.",
    "article_title": "Fərdi əmək mübahisələri üzrə icrada dönüşün məhdudlaşdırılması",
    "article_body": "1. Fərdi əmək mübahisələri üzrə məhkəmənin qəbul etdiyi qanuni qüvvəyə minmiş qərarı, qətnaməsi icra edildiyi\ngündən 6 ay keçdikdən sonra nəzarət icraatı qaydasında işçinin zərərinə ləğv edilə bilməz.\n2. Məhkəmənin qərarının (qətnaməsinin) icrasının dönüşünə, bu qərar yalnız işçinin, işəgötürənin, şahidlərin\nverdiyi yalan məlumatlara və ya təqdim etdiyi saxta sənədlərə əsaslanaraq qəbul edildiyi hallarda yol verilə\nbilər.\nQeyd: «İcrada dönüş» dedikdə, məhkəmə qətnaməsinin, qərarının icraya yönəldilməməsi, icraya yönəldilmiş\nqətnamənin, qərarın icrasının dayandırılması və ya icra edilmiş qətnamənin, qərarın ləğv edilərək tərəflərin\nmünasibətlərinin, maraqlarının, maddi və digər mənafelərinin əmək mübahisəsi ilə əlaqədar iddia verilən andakı\nvəziyyətə qaytarılması başa düşülməlidir."
  },
  {
    "index": 309,
    "chapter_heading": "Qırx beşinci fəsil",
    "chapter_title": "Fərdi əmək mübahisələrinin həlli qaydaları",
    "article_heading": "Maddə 303.",
    "article_title": "Bu Məcəllə ilə müəyyən edilmiş fərdi əmək mübahisələrinin həlli qaydaları şamil edilməyən şəxslər",
    "article_body": "Bu Məcəllə ilə müəyyən edilmiş fərdi əmək mübahisələrinin həlli qaydaları Azərbaycan Respublikasının\nKonstitusiyasında nəzərdə tutulmuş qaydada vəzifəyə təyin edilən və Azərbaycan Respublikasının Prezidenti\ntərəfindən vəzifəyə təyin olunan şəxslərə şamil edilmir.\n \nXII bölmə\n \nİşçilərin sosial sığortası\n[304]"
  },
  {
    "index": 310,
    "chapter_heading": "Qırx altıncı fəsil",
    "chapter_title": "İşçilərin sosial sığorta olunmasının tənzimlənməsi",
    "article_heading": "Maddə 304.",
    "article_title": "İşçilərin sosial sığorta olunması",
    "article_body": "[300]\n1. Sosial sığorta — müvafiq normativ hüquqi aktlarda nəzərdə tutan hallarda işçilərin əmək münasibətləri\nprosesində itirdikləri gəlirlərinin — əmək haqlarının, əmək haqqına əlavələrin, başqa ödənclərin, həmçinin digər\nxərclərin müəyyən olunmuş qaydada və məbləğdə əvəzinin ödənilməsi, habelə onların itirilməsinin qarşısının\nalınmasına yönəldilmiş təminat formasıdır.\n2. İşəgötürən hər bir işçini onunla əmək müqaviləsi bağladığı zaman “Sosial sığorta haqqında” Azərbaycan Respublikasının\nQanunu ilə müəyyən edilmiş qaydada məcburi dövlət sosial sığorta olunmasını təmin etməlidir. Əmək müqaviləsində işçinin məcburi\ndövlət sosial sığorta olunması, o cümlədən onun əlavə sığorta olunub-olunmaması barədə müvafiq məlumatlar mütləq\ngöstərilməlidir. [305]"
  },
  {
    "index": 311,
    "chapter_heading": "Qırx altıncı fəsil",
    "chapter_title": "İşçilərin sosial sığorta olunmasının tənzimlənməsi",
    "article_heading": "Maddə 305.",
    "article_title": "Sosial sığortanın kollektiv müqavilələrlə tənzimlənməsi",
    "article_body": "Kollektiv \nmüqavilələrdə \nmüəssisənin \nəmək \nkollektivinin \nüzvlərinin \nqanunvericilikdə \nnəzərdə \ntutulan\nsığortalanma şərtlərindən daha üstün sosial sığorta olunmasının əlavə formaları, qaydaları, sığorta məbləğləri,\nsığorta mənbələri müəyyən edilə bilər."
  },
  {
    "index": 312,
    "chapter_heading": "Qırx altıncı fəsil",
    "chapter_title": "İşçilərin sosial sığorta olunmasının tənzimlənməsi",
    "article_heading": "Maddə 306.",
    "article_title": "İşçilərin sosial sığorta formaları",
    "article_body": "1. İşçilərin sosial sığortası məcburi dövlət sığortası, onların özləri tərəfindən könüllü sığortalanması və\nişəgötürən tərəfindən aparılan əlavə sığorta formalarında həyata keçirilir.\n2. İşçilərin məcburi dövlət sığortası işəgötürənlər tərəfindən qanunvericilikdə nəzərdə tutulmuş qaydada və\nməbləğdə həyata keçirilən sosial sığortalanmadır.\n3. İşçilər öz vəsaitləri hesabına müəyyən olunmuş qaydada sosial sığorta müqavilələri əsasında könüllü\nsığorta oluna bilərlər.\n4. İşəgötürənlər, həmçinin onların birlikləri işçilərin mənafelərinin təmin olunması və əmək funksiyasının\nyüksək səviyyədə yerinə yetirilməsinə maraqlarının artırılması, onların və ailə üzvlərinin sosial müdafiəsinin\ngücləndirilməsi məqsədi ilə əmək kollektivini və ya onun ayrı-ayrı üzvlərini qanunvericilikdə nəzərdə tutulmuş\nsığorta formalarından daha üstün sosial sığorta olunmasını həyata keçirə bilərlər."
  },
  {
    "index": 313,
    "chapter_heading": "Qırx altıncı fəsil",
    "chapter_title": "İşçilərin sosial sığorta olunmasının tənzimlənməsi",
    "article_heading": "Maddə 307.",
    "article_title": "İşçilərin sosial sığorta münasibətlərinin tənzimlənməsi",
    "article_body": "1. İşçilərin sosial sığorta olunması prinsipləri, sosial sığorta hadisələri və onların müəyyən edilməsi,\nsosial sığorta üzrə ödəmələrin növləri, sosial sığortanın iştirakçılarının hüquq və vəzifələri, məcburi dövlət\nsosial sığorta haqqı, ödəmələrin təyin edilməsinin şərtləri və qaydası, vəsaitlərin mənbələri, könüllü və əlavə\nsığorta üzrə ödəmələrin növləri, habelə sosial sığorta sahəsində digər münasibətlər bu Məcəllə ilə, «Sosial\nsığorta haqqında»Dövlət sosial sığorta sistemində fərdi uçot haqqında\" Azərbaycan Respublikasının qanunları və onların  əsasında qəbul\nedilmiş başqa normativ hüquqi aktlarla tənzimlənir. \n[306]\n2. Azərbaycan Respublikasında fəaliyyət göstərən müəssisələrdə əmək müqaviləsi bağlayaraq çalışan əcnəbilər,\nvətəndaşlığı olmayan şəxslər sığorta olunması üçün müvafiq haqq ödəməklə bu Məcəllə ilə müəyyən olunmuş\nşərtlərlə və qaydada sosial sığorta olunmaq hüququna malikdirlər.\n3. Sığorta olunmuş işçinin dövlət sosial sığorta sistemində fərdi uçotu “Dövlət sosial sığorta sistemində fərdi uçot haqqında” Azərbaycan\nRespublikasının Qanununa uyğun olaraq həyata keçirilir, habelə ona “Sosial sığorta haqqında” Azərbaycan Respublikasının Qanununa uyğun olaraq\nsığorta şəhadətnaməsi (polisi) verilir.\n[307]\n4. İşçilərin sosial sığorta hüquqlarını məhdudlaşdıran və ya pozan hər hansı fiziki şəxs qanunvericilikdə\nnəzərdə tutulmuş qaydada müvafiq məsuliyyətə cəlb olunur."
  },
  {
    "index": 314,
    "chapter_heading": "Qırx altıncı fəsil",
    "chapter_title": "İşçilərin sosial sığorta olunmasının tənzimlənməsi",
    "article_heading": "Maddə 307-1.",
    "article_title": "İşçilərin icbari tibbi sığortası",
    "article_body": "İşəgötürən “Tibbi sığorta haqqında” Azərbaycan Respublikasının Qanunu ilə müəyyən olunmuş qaydada hər bir işçinin icbari tibbi\nsığortalanmasını təmin etməlidir. Əmək müqaviləsində işçinin icbari tibbi sığortalanması barədə müvafiq məlumatlar mütləq göstərilməlidir.\n[308]\n \nXIII bölmə\n \nYekun normalar"
  },
  {
    "index": 315,
    "chapter_heading": "Qırx yeddinci fəsil",
    "chapter_title": "Bu Məcəllənin tələblərinə əməl olunmasına nəzarət. Əmək qanunvericiliyinin pozulmasına görə məsuliyyət",
    "article_heading": "Maddə 308.",
    "article_title": "Bu Məcəllənin tələblərinə əməl olunmasına nəzarət",
    "article_body": "İşəgötürənlər, işçilər, icra hakimiyyəti orqanları, hüquqi və fiziki şəxslər tərəfindən bu Məcəllənin, eləcə\ndə bütövlükdə əmək qanunvericiliyi sisteminə daxil olan normativ hüquqi aktların dürüst və eyni cür tətbiq\nedilməsinə, onların tələblərinin düzgün yerinə yetirilməsinə nəzarəti öz səlahiyyətləri daxilində prokurorluq\norqanları, habelə səlahiyyəti bu Məcəllənin 15-ci maddəsi ilə müəyyən edilmiş müvafiq icra hakimiyyəti orqanı\nhəyata keçirir."
  },
  {
    "index": 316,
    "chapter_heading": "Qırx yeddinci fəsil",
    "chapter_title": "Bu Məcəllənin tələblərinə əməl olunmasına nəzarət. Əmək qanunvericiliyinin pozulmasına görə məsuliyyət",
    "article_heading": "Maddə 309.",
    "article_title": "Bu Məcəllənin tələblərinə əməl olunmasına ictimai nəzarət",
    "article_body": "1. İşçilərin və işəgötürənlərin əmək, sosial və iqtisadi hüquqlarının və qanuni mənafelərinin təmin\nolunmasına ictimai nəzarəti «Həmkarlar ittifaqları haqqında» Azərbaycan Respublikası Qanununda və bu Məcəllədə\nnəzərdə tutulmuş qaydada müvafiq həmkarlar ittifaqları orqanları, habelə işəgötürənlərin nümayəndəli orqanları\ntərəfindən həyata keçirilir.\n2. İşəgötürən və əmək münasibətlərinin digər iştirakçıları tərəfindən həmkarlar ittifaqlarının bu Məcəlləyə\nvə digər normativ hüquqi aktlara əsaslanmış ictimai nəzarətinin həyata keçirilməsinə mane olunması, habelə\nonların qanuni və əsaslı tələblərinə əməl edilməməsi yolverilməzdir."
  },
  {
    "index": 317,
    "chapter_heading": "Qırx yeddinci fəsil",
    "chapter_title": "Bu Məcəllənin tələblərinə əməl olunmasına nəzarət. Əmək qanunvericiliyinin pozulmasına görə məsuliyyət",
    "article_heading": "Maddə 310.",
    "article_title": "Bu Məcəllə ilə müəyyən olunmuş hüquqları pozmağa görə məsuliyyət",
    "article_body": "İstər işçilər, istərsə işəgötürənlər, istərsə də başqa fiziki şəxslər bu Məcəllə ilə və əmək qanunvericiliyi\nsisteminə daxil olan digər normativ hüquqi aktlarla müəyyən olunmuş hüquqları pozmağa, onları hər hansı şərtlə\nvə ya qaydada məhdudlaşdırmağa, habelə bu hüquqlardan sui-istifadə etməyə, əmək müqaviləsi ilə müəyyən edilmiş\nöhdəlikləri, vəzifə funksiyasını yerinə yetirməməyə görə qanunvericiliklə müəyyən edilmiş qaydada maddi,\nintizam, inzibati və cinayət məsuliyyəti daşıyırlar. [309]"
  },
  {
    "index": 318,
    "chapter_heading": "Qırx yeddinci fəsil",
    "chapter_title": "Bu Məcəllənin tələblərinə əməl olunmasına nəzarət. Əmək qanunvericiliyinin pozulmasına görə məsuliyyət",
    "article_heading": "Maddə 311.",
    "article_title": "Əmək qanunvericiliyini pozmağa görə intizam məsuliyyəti",
    "article_body": "İşçi və ya işəgötürən əmək müqaviləsi ilə müəyyən edilmiş öhdəliklərini, əmək funksiyasını, habelə bu\nMəcəllənin və əmək qanunvericiliyi sisteminə daxil olan digər normativ hüquqi aktın tələblərini pozaraq biri\ndigərinin hüquqlarına və qanunla qorunan mənafelərinə müəyyən ziyan vurarsa, bu Məcəllənin 186-cı maddəsində\nnəzərdə tutulmuş intizam məsuliyyətinə cəlb edilir."
  },
  {
    "index": 319,
    "chapter_heading": "Qırx yeddinci fəsil",
    "chapter_title": "Bu Məcəllənin tələblərinə əməl olunmasına nəzarət. Əmək qanunvericiliyinin pozulmasına görə məsuliyyət",
    "article_heading": "Maddə 312.",
    "article_title": "Əmək qanunvericiliyini pozmağa görə inzibati məsuliyyət",
    "article_body": "Əmək qanunvericiliyini pozan işçi, işəgötürən və digər fiziki şəxslər Azərbaycan Respublikasının İnzibati Xətalar\nMəcəlləsində nəzərdə tutulmuş hallarda müəyyən edilmiş qaydada məsuliyyətə cəlb edilirlər. \n[310]\nAzərbaycan Respublikasının İnzibati Xətalar Məcəlləsinə əsasən əmək qanunvericiliyinin pozulmasına görə\nmüvafiq icra hakimiyyəti orqanı tərəfindən tətbiq edilən cərimələrdən toplanan vəsaitin 18 faizi müvafiq icra\nhakimiyyəti \norqanının \nişçilərinin \nsosial \nmüdafiəsinin \ngücləndirilməsi \nvə \nmaddi-texniki \nbazasının\nyaxşılaşdırılması məqsədi ilə həmin orqanın hesabına köçürülür. Bu vəsaitdən istifadə qaydası müvafiq icra\nhakimiyyəti orqanı tərəfindən müəyyən edilir. [311]"
  },
  {
    "index": 320,
    "chapter_heading": "Qırx yeddinci fəsil",
    "chapter_title": "Bu Məcəllənin tələblərinə əməl olunmasına nəzarət. Əmək qanunvericiliyinin pozulmasına görə məsuliyyət",
    "article_heading": "Maddə 313.",
    "article_title": "Əmək qanunvericiliyini pozmağa görə cinayət məsuliyyəti",
    "article_body": "İctimai təhlükəli əməlləri ilə qanunvericiliklə müəyyən edilmiş əməyin mühafizəsi qaydalarını və ya\nişçilərin, işəgötürənlərin hüquqlarını və qanuni mənafelərini və ya bu Məcəllənin tələblərini hər hansı formada\nkobud şəkildə pozan şəxslər Azərbaycan Respublikasının Cinayət Məcəlləsində nəzərdə tutulmuş hallarda və müəyyən\nedilmiş qaydada cinayət məsuliyyətinə cəlb edilirlər."
  },
  {
    "index": 321,
    "chapter_heading": "Qırx səkkizinci fəsil",
    "chapter_title": "Azərbaycan Respublikasının Əmək Məcəlləsinin tətbiqi ilə bağlı hüquqi tənzimləmə məsələləri",
    "article_heading": "Maddə 314.",
    "article_title": "Bu Məcəllənin tətbiqi zamanı yaranan hüquqi tənzimləmə məsələlərinin həlli",
    "article_body": "1. Bu Məcəllənin müddəalarının rəsmi şərhi «Konstitusiya Məhkəməsi haqqında» Azərbaycan Respublikasının\nQanunu ilə müəyyən edilmiş xüsusi konstitusiya icraatı qaydasında həyata keçirilir.\n2. Müvafiq icra hakimiyyəti orqanı tərəfindən müəyyən edilmiş qaydada müvafiq icra hakimiyyəti orqanı öz\nsəlahiyyətləri çərçivəsində bu Məcəllənin ayrı-ayrı müddəalarının tətbiqini təmin etmək məqsədi ilə zəruri olan\ntəlimatlar, əsasnamələr, qaydalar və digər normativ hüquqi aktlar qəbul edir.\n3. Bu Məcəlləyə müvafiq icra hakimiyyəti orqanının qərarı ilə müvafiq normativ hüquqi aktlar, əmək\nmünasibətlərinin tənzimlənməsini təmin edən sənəd nümunələri əlavə edilə bilər."
  },
  {
    "index": 322,
    "chapter_heading": "Qırx səkkizinci fəsil",
    "chapter_title": "Azərbaycan Respublikasının Əmək Məcəlləsinin tətbiqi ilə bağlı hüquqi tənzimləmə məsələləri",
    "article_heading": "Maddə 315.",
    "article_title": "Bu Məcəllə qüvvəyə minənədək bağlanan əmək müqavilələrinin hüquqi qüvvəsi",
    "article_body": "1. Azərbaycan Respublikasının Əmək Məcəlləsi qüvvəyə minənədək mövcud olan əmək qanunvericiliyi əsasında\nişçilərlə şifahi formada bağlanmış və işəgötürənin əmrləri, sərəncamları ilə rəsmiləşdirilmiş əmək müqavilələri\ntərəflərin qarşılıqlı razılığı ilə yazılı formada tərtib edilməzsə, bu əmək münasibətlərinə xitam verilənədək\nonlarla bağlı bütün hüquqi nəticələri ilə hüquqi qüvvəsini saxlayır.\n2. Azərbaycan Respublikasının Əmək Məcəlləsi qüvvəyə minənədək mövcud olmuş əmək qanunvericiliyi əsasında\nişçilərlə şifahi formada bağlanmış və işəgötürənin əmrləri (sərəncamları, qərarları) ilə rəsmiləşdirilmiş əmək\nmüqavilələri yazılı formada bağlanmadığı səbəbinə görə ləğv edilə bilməz."
  },
  {
    "index": 323,
    "chapter_heading": "Qırx səkkizinci fəsil",
    "chapter_title": "Azərbaycan Respublikasının Əmək Məcəlləsinin tətbiqi ilə bağlı hüquqi tənzimləmə məsələləri",
    "article_heading": "Maddə 316.",
    "article_title": "Bu Məcəllənin tətbiqi zamanı yaranan əmək mübahisələrinin həlli",
    "article_body": "1. Bu Məcəllənin və digər normativ hüquqi aktların tətbiqi zamanı işçilər və işəgötürənlər arasında yaranan\nfərdi və kollektiv əmək mübahisələri bu Məcəllə və Azərbaycan Respublikasının Mülki-Prossesual Məcəlləsi ilə\nmüəyyən edilmiş qaydada bilavasitə məhkəmələr tərəfindən həll edilir.\n2. Bu Məcəllədə nəzərdə tutulan hallarda fərdi və kollektiv əmək mübahisələri, məhkəməyə müraciət etməkdən\nçəkinmək və yaranmış mübahisənin könüllü olaraq aradan qaldırılması məqsədi ilə tərəflərin özlərinin müəyyən\netdikləri qaydada da həll edilə bilər. Lakin hər bir tərəfin məhkəməyə müraciət etmək hüququ heç bir halda\nməhdudlaşdırıla bilməz."
  },
  {
    "index": 324,
    "chapter_heading": "Qırx səkkizinci fəsil",
    "chapter_title": "Azərbaycan Respublikasının Əmək Məcəlləsinin tətbiqi ilə bağlı hüquqi tənzimləmə məsələləri",
    "article_heading": "Maddə 317.",
    "article_title": "Bu Məcəllənin mətninin hüquqi qüvvəsi",
    "article_body": "1. Bu Məcəllə Azərbaycan Respublikası Konstitusiyasının 148-ci maddəsi ilə müəyyən edilmiş qanunvericilik\nsisteminin tərkib hissəsi olub, Azərbaycan Respublikasının bütün ərazisində birbaşa hüquqi qüvvəyə malikdir.\n2. Bu Məcəllənin tətbiqi zamanı əmək müqaviləsinin tərəflərinin hüquqlarının və mənafelərinin müdafiə\nolunmasını təmin edən, onların məsuliyyətə cəlb olunmasını istisna edən və ya yüngülləşdirən müddəaların\nqüvvəsinin geriyə şamil edilməsinə yol verilir.\n \n \nAzərbaycan Respublikasının Əmək Məcəlləsinə"
  }
]